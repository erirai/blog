---
title: "Flädlisuppe"
date: 2016-11-07
tags:
- zuppa
- ricette svizzere
categories:
- Salato
- Antipasti
label: 2016-11-07-flaedlisuppe
lang: it
---
![](header.jpg "frangipani © Erica")

Questo piatto mi ricorda molto una persona a me molto cara, Santina! Quando eravamo più piccoli e c'incontravamo più spesso lei faceva questo piatto, la Flädlisuppe. Magari tornavamo dal pattinaggio, da una slittata e ci voleva qualcosa di caldo. Ma cos'è? In realtà niente di spettacolare, solo un brodo con delle crespelle tagliate a listarelle, tutto qui. Questo piatto viene servito spesso come antipasto, ma sinceramente a me piace molto come piatto unico. Può essere preparato comodamente in anticipo per poi riscaldarlo al momento. Se servite questo piatto come antipasto, calcolate una crespella a testa e un piatto di brodo. Se invece sarà la vostra cena o il vostro pranzo, naturalmente le quantità aumentano.

<div id="wrapper" style="text-align: center">
  <div id="yourdiv" style="display: inline-block;">
  <div class="ingredients">
    <div class="ingredients-title">Ingredienti</div>
    <table>
      <tbody>
        </tr>
        <tr>
          <td>1l</td>
          <td>acqua</td>
        </tr>
        <tr>
          <td>1</td>
          <td>carota</td>
        </tr>
        <tr>
          <td>1</td>
          <td>pomodoro</td>
        </tr>
        <tr>
          <td>1/2</td>
          <td>cipolla</td>
        </tr>
        <tr>
          <td>1 gambo</td>
          <td>sedano</td>
        </tr>
        <tr>
          <td>qb</td>
          <td>prezzemolo e basilico</td>
        </tr>
        <tr>
          <td>100gr</td>
          <td>farina</td>
        </tr>
        <tr>
          <td>2</td>
          <td>uova</td>
        </tr>
        <tr>
          <td>250ml</td>
          <td>latte</td>
        </tr>
        <tr>
          <td>qb</td>
          <td>sale</td> 
        </tr>
        <tr>
          <td>qb</td>
          <td>olio evo</td>  
        </tr>
      </tbody>
    </table>
    <br></br>
    <i class="pull-right" style="font-size: 80%;">per ca. 4 persone</i>
  </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per prima cosa preparate il brodo vegetale. Io ho voluto lasciare le verdure nel brodo, quindi le ho tagliate o grattuggiate finemente. Se preferite un brodo filtrato, allora tagliate tutto grossolanamente. Dunque grattuggiate la carota, fate un'incisione a X sul pomodoro e tagliate il sedano e la cipolla finemente. Mettete tutto in una pentola con dell'acqua, portate ad ebollizione e poi fate sobbollire per un'oretta. Appena vedete che la buccia del pomodoro si stacca, eliminatela e schiacciate il pomodoro con l'aiuto di una forchetta.
![](brodo.jpg "frangipani © Erica")

Per le crespelle mettete la farina, il latte, le uova e un pizzico di sale in una coppetta e mescolate tutto con una frusta a mano finché la pastella sarà completamente liscia e senza grumi. Poi fate riposare per 15min.
![](pastella.jpg "frangipani © Erica")

Se ce l'avete, prendete una crepiera, se no va benissimo una padella antiaderente. Mettete la padella sul fornello e fatela riscaldare, spennellatela con un filo di margarina e versateci un mestolino di pastella. Distribuite uniformemente la pastella su tutta la superficie della padella facendo ruotare la padella o aiutantovi con uno stendi pastella. Quando la crespella avrà preso colore, potete girarla e cuorere l'altra parte. La prima non verrà bene, tranquilli.
![](crepe.jpg "frangipani © Erica")

Quando avrete preparato tutte le crespelle, salate il brodo e aggiungete il prezzemolo ed il basilico tritato. Arrotolate una crespella e tagliatela a listarelle, poi mettetela nel piatto. Coprite la crespella tagliata con il brodo, aggiungete un filo d'olio evo e gustatevi questo piatto semplice ma buono!
![](risultato1.jpg "frangipani © Erica")

![](risultato2.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
