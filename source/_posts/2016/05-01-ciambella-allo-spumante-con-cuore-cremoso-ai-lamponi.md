---
title: "Ciambella allo Spumante con Cuore Cremoso ai Lamponi"
date: 2016-05-01
tags:
- torta
- dolci
- lamponi
- spumante
- festa della mamma
categories:
- Dolce
- Torte
lang: it
---
![](header.jpg "frangipani © Erica")

> Buon 1° Maggio a tutti!

Quando vado in cerca di ricette o ispirazioni, spesso navigo anche sui siti tedeschi. Un sito che mi piace molto è il Foogblog di Trickytine, da dove ho anche preso questa ricetta (<a href="http://trickytine.com/super-saftiger-sektruehrkuchen-mit-fruchtigem-himbeerkaesekern/" target="_blank">trickytine.com</a>). Quando ho visto su Instagram l'immagine di questa torta, me ne sono innamorata. Sta sera andiamo a cena da mia sorella che mio cognato oggi festeggia la Pasqua, quindi ho preparato il dolce per l'occasione. Essendo un dolce nuovo, che non avevo ancora fatto prima, ho dovuto provarne un pezzetto. Ragazzi, non saprei come descriverla! Era ancora tiepida e io ADORO le torte tiepide, il gusto della mandorla, il cuore cremoso ai lamponi... Maaamma che buona! A proposito di Mamma, è una torta perfetta per la Festa della Mamma!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Impasto</b></td>
          </tr>
          <tr>
            <td>4</td>
            <td>uova</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>250gr</td>
            <td>zucchero</td>
          </tr>
          <tr>
            <td>200gr</td>
            <td>farina</td>
          </tr>
          <tr>
            <td>100gr</td>
            <td>mandorle macinate</td>
          </tr>
          <tr>
            <td>1 cucchiaino</td>
            <td>vaniglia in polvere</td>
          </tr>
          <tr>
            <td>2.5 cucchiaini rasi</td>
            <td>lievito per dolci</td>
          </tr>
          <tr>
            <td>1</td>
            <td>limone solo la scorza</td>
          </tr>
          <tr>
            <td>200gr</td>
            <td>burro</td>
          </tr>
          <tr>
            <td>200ml</td>
            <td>spumante</td>
          </tr>
          <tr style="height: 15px;"></tr>
          <tr>          
            <td colspan="2"><b>Cuore Cremoso</b></td>
          </tr>
          <tr>
            <td>200gr</td>
            <td>lamponi congelati</td>
          </tr>
          <tr>
            <td>200gr</td>
            <td>Quark o ricotta</td>
          </tr>
          <tr>
            <td>150gr</td>
            <td>formaggio spalmabile tipo Philadelphia</td>
          </tr>
          <tr>
            <td>3 cucchiai</td>
            <td>sciroppo di lamponi o altro</td>
          </tr>
          <tr>
            <td>1.5 cucchiaio raso</td>
            <td>amido di mais o simile</td>
          </tr>
          <tr>
            <td>2</td>
            <td>uova</td>
          </tr>
          <tr>
            <td>2-3 cucchiai rasi</td>
            <td>zucchero a velo</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Per prima cosa mettete a scongelare i lamponi, la miglior cosa è uscirli dal congelatore la sera prima e lasciarli scongelare tutta la notte in frigo. Quando saranno scongelati passateli al setaccio, vi serve solo il succo senza i semini. Mettete il succo dei lamponi in una coppa capiente, aggiungete il Quark o la ricotta, il formaggio spalmabile e lo sciroppo e mescolate bene con la frusta a mano finché avrete una cremina liscia. Poi aggiungete le uova, l'amido di mais e lo zucchero a velo e amalgamate il tutto. Poi mettete in frigo finché vi servirà.
![](cuore.jpg "frangipani © Erica")

Per l'impasto allo spumante fate sciogliere il burro e poi fatelo intiepidire. Mettete le uova, lo zucchero e un pizzico di sale in una coppa e montate il tutto finché avrete un composto bello chiaro, gonfio e spumoso. A parte mescolate la farina, le mandorle macinate, la scorza del limone, la vaniglia ed il lievito per dolci. Adesso aggiungete la metà delle farine e mescolate delicatamente sempre con le fruste elettriche, poi aggiungete il burro e mescolate ancora. Aggiungete il resto della farina, poi 150ml(!) di spumante (potete usare anche quello analcolico o una bevanda al limone gassata) e finite di mescolare, giusto il tempo che tutto sia amalgamato.
![](impasto.jpg "frangipani © Erica")

Versate 3/4 dell'impasto in una teglia per ciambelle precedentemente imburrata ed infarinata. Poi prendete il composto formaggioso ai lamponi e a filo versatelo nella teglia al centro del'impasto allo spumante. Versate il resto dello spumante (50ml) nel quarto d'impasto che avevate messo da parte, mescolate e versatelo nella teglia.
![](teglia.jpg "frangipani © Erica")

Infornate la ciambella nel forno preriscaldato a 150°C ventilato per un'ora (anche 75min, dipende da quanto è alta la ciambella), mi raccomando fate la prova stecchino. Fatela intiepidire nella forma stessa, poi capovolgetela e fatela raffreddare completamente.
![](sfornata.jpg "frangipani © Erica")

La torta così già sarebbe pronta, ma se volete dare un tocco di colore, passate al setaccio 100gr di lamponi, poi versate il succo di lamponi sulla torta. Se vi piace più dolce, aggiungete un po' di zucchero a velo nel succo di lamponi. Servite la torta con un bel bicchiere di spumante freddo freddo.
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
