---
title: "Panelle"
date: 2016-10-14
tags:
- ceci
- piatto unico
- aperitivo
- vegan
categories:
- Salato
- "Piatti Unici"
label: 2016-10-14-panelle
lang: it
---
![](header.jpg "frangipani © Erica")

> Grazie Mamma e Papà per le Panelle, erano ottime, come sempre!

Voglia di Panelle? Vai in rosticceria e ti compri una vaschetta di Panelle, no? No, qui in Svizzera questa cosa non si può fare, perché non sanno neanche cosa siano. Lo so, una tragedia! Quindi? Li prepari tu, anzi Mamma e Papà. Perché alcune cose vengono molto meglio se li preparano loro! Due settimane fa avevo chiesto ai miei se potevamo preparare le Panelle per poi metterle sul Blog. Detto fatto, la settimana dopo eccole qua! Ma come può essere così buono un piatto talmente semplice e povero? Può può, ve lo dico io! Le Panelle poi vanno mangiate col pane, meglio ancora con le Mafaldine Siciliane. Che dirvi ancora? E niente, provatele e poi ditemi se non avevo ragione!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>500gr</td>
            <td>farina di ceci</td>
          </tr>
          <tr>
            <td>1.5l</td>
            <td>acqua</td>
          </tr>
          <tr>
            <td>4 cucchiaini</td>
            <td>sale</td>
          </tr>
          <tr>
            <td>qb</td>
            <td>olio per friggere</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 6-8 persone</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Mettete l'acqua fredda in una pentola bella grande e versate la farina nell'acqua setacciandola e mescolando con la frusta a mano per non creare grumi (meglio se siete in due). È importante che l'acqua sia fredda per evitare i grumi.
![](pentola1.jpg "frangipani © Erica")

Quando il tutto sarà perfettamente amalgamato, aggiungete il sale e mettete la pentola sui fornelli. Fate cuocere il tutto a temperatura media finché non si sarà rappreso completamente, ci vorranno ca. 15min. (il composto non dovrà essere liquido ma bello duro).
![](pentola2.jpg "frangipani © Erica")

A questo punto mettete il composto in una forma quadrata o rettangolare non troppo alta. In questo modo avrete una buona forma e sarà più facile tagliarli.
![](forma.jpg "frangipani © Erica")

Fate raffreddare completamente per una notte. Potete addirittura prepararlo due giorni prima e lo tenete in frigo. Poi togliete il panetto dalla forma e tamponatelo per togliere l'umido.
![](panetto.jpg "frangipani © Erica")

Tagliatelo a fettine non tropo grandi e spsse massimo 5mm.
![](tagliate.jpg "frangipani © Erica")

Friggete le Panelle in olio profondo o nella padella, come preferite, l'importante è che l'olio sia ben caldo.
![](friggere.jpg "frangipani © Erica")

Passate le Panelle su di un vassoio con della carta assorbente per togliere l'olio in eccesso.
![](risultato1.jpg "frangipani © Erica")

Fatevi un bel panino con le Panelle all'interno. Vi consiglio di aggiungere qualche goccia di succo di limone e del pepe macinato al momento, è la sua morte! 
![](risultato2.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
