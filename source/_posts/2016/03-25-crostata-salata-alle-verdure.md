---
title: "Crostata Salata alle Verdure"
date: 2016-03-25
tags:
- torta salata
- pasta frolla
- pasqua
- vegan
categories:
- Salato
- "Torte salate, Muffin salati..."
---
![](header.jpg "frangipani © Erica")

Ecco un'altra idea da preparare per il pranzo di Pasqua o per la scampagnata di Pasquetta... una crostata, ma nella versione salata! Praticamente preparate una frolla salata, la farcite con tante verdure e date un po' di cremosità con la panna. Io ho usato la panna vegetale, voi naturalmente potete usare anche quella normale. Questa crostata si può fare in ogni stagione, basta usare le verdure di stagione!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Pasta frolla salata</b></td>
          </tr>
          <tr>
            <td>450gr</td>
            <td>farina</td>
          </tr>
          <tr>
            <td>1 cucchiaino</td>
            <td>sale</td>
          </tr>
          <tr>
            <td>120ml</td>
            <td>olio evo</td>
          </tr>
          <tr>
            <td>100ml</td>
            <td>acqua fredda</td>
          </tr>
          <tr style="height: 15px;"></tr>
          <tr>          
            <td colspan="2"><b>Farcia</b></td>
          </tr>
          <tr>
            <td>10</td>
            <td>asparagi</td>
          </tr>
          <tr>
            <td>1/2</td>
            <td>peperone</td>
          </tr>
          <tr>
            <td>1</td>
            <td>zucchina</td>
          </tr>
          <tr>
            <td>1</td>
            <td>carota</td>
          </tr>
          <tr>
            <td>1 manciata</td>
            <td>piselli</td>
          </tr>
          <tr>
            <td>2</td>
            <td>cipollotti freschi</td>
          </tr>
          <tr>
            <td>1/2</td>
            <td>patata dolce</td>  
           </tr>
          <tr>
            <td>250ml</td>
            <td>panna vegetale</td>
          </tr>
          <tr>
            <td>1 cucchiaio</td>
            <td>farina di soia</td>
          </tr>
          <tr>
            <td>qb</td>
            <td>spezie e erbe aromatiche</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>  
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Preparate la frolla salata: mettete la farina ed il sale in una coppa e fate un buco al centro. Aggiungete l'acqua e con un cucchiaio iniziate a mescolare, poi iniziate ad impastare con le mani aggiungendo l'olio evo a filo. Se risultasse troppo asciutta, aggiungete altra acqua. L'impasto è molto duro da lavorare, ma appena si compatta, formate una palla. Avvolgetela nella pellicola e fatela riposare in frigo per mezz'oretta.
![](impasto.jpg "frangipani © Erica")

Nel frattempo lavate e tagliate a pezzettini piccoli tutte le verdure, tenendo da parte le punte degli asparagi.
![](verdure.jpg "frangipani © Erica")

In una padella mettete un filo d'olio evo e i cipollotti freschi, aggiungete una spolverata di sale e fate soffriggere. Poi aggiungete il resto delle verdure e fate andare finché tutte le verdure si saranno ammorbidite, se c'è bisogno aggiungete un pochettino d'acqua. Salate quando saranno cotte e fatele raffreddare.
![](verdurecotte.jpg "frangipani © Erica")

Prendete la frolla salata dal frigo e stendetela su di un piano di lavoro (non sarà un'impresa facile!), rivestite una teglia rotonda da 28cm ca. con sotto della carta forno. Bucherellate il fondo della frolla, aggiungete le verdure cotte. Adesso preparate la panna: mettete la panna, la farina di soia, un po' di paprika dolce, un pochettino di curcuma e delle erbette aromatiche, salate e mescolate tutto.
![](panna.jpg "frangipani © Erica")

Versate la panna sulle verdure, livellate bene e mettete al centro le punte degli asparagi che avevate messo da parte.
![](teglia.jpg "frangipani © Erica")

Infornate nel forno preriscaldato a 180°C statico per 40-45min. Fatela raffreddare e gustatela!
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
