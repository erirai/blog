---
title: "Zucca al Forno con Cipolle in Agrodolce"
date: 2016-09-14
tags:
- zucca
- contorno
- cipolle
- halloween
- vegan
categories:
- Salato
- "Secondi Piatti e Contorni"
label: 2016-09-14-zucca-al-forno
lang: it
---
![](header.jpg "frangipani © Erica")

> Nonno, non so se ti sarebbe piaciuto questo piatto, ma te lo dedico con tutto il cuore!

Mi sa mi sa che l'autunno sta arrivando... ed ecco che iniziamo anche con le prime ricette con la zucca. Questo è un piatto siciliano e me l'ha insegnato mia mamma. È un contorno facilissimo da preparare e ha un gusto meraviglioso! In realtà io me la mangerei a chili, così... forse con un pezzetto di pane. L'agrodolce nella cucina siciliana si usa molto, ma non piace a tutti. Se non vi piace, basta non mettere l'aceto. Ecco, non servono molte parole per descrivere questo piatto, ma il gusto dirà tutto! Comunque io già sto pensando a cosa fare per Halloween... si lo so, sono pazza!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>zucca</td>
          </tr>
          <tr>
            <td>farina</td>
          </tr>
          <tr>
            <td>cipolle rosse</td>
          </tr>
          <tr>
            <td>concentrato di pomodoro</td>
          </tr>
          <tr>
            <td>aceto</td>
          </tr>
          <tr>
            <td>sale</td>
          </tr>
          <tr>
            <td>olio evo</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per prima cosa tagliate finemente le cipolle. Prendete una padella, mettete un filo d'olio evo e fatelo riscaldare. A questo punto aggiungete le cipolle tagliate, fate soffriggere un attimino sempre mescolando, poi mettete un pochettino d'acqua, coprite con un coperchio e fate andare a fuoco lento.
![](cipollacruda.jpg "frangipani © Erica")

Appena le cipolle si saranno ammorbidite, mettete un pochettino di concentrato di pomodoro e un po' di aceto. Mettete poco aceto alla volta e provate finché avrà il gusto che vi piace. Fate cuocere ancora per qualche minuto a fuoco vivo, poi salate se c'è bisogno.
![](cipollacotta.jpg "frangipani © Erica")

Nel frattempo tagliate la zucca a fettine ed infarinatela. Prendete una teglia e copritela con della carta forno, mettete un filo d'olio poi adagiateci le fette di zucca e mettete un'altro po' d'olio evo. Volendo, potete anche friggere la zucca invece di cuocerla al forno.
![](teglia.jpg "frangipani © Erica")

Infornatela nel forno preriscaldato a 180°C ventilato per 20min.
![](zucca.jpg "frangipani © Erica")

Mettete la zucca su di un piatto da portata, salatela e coprite con la cipolla in agrodolce, tutto qua!
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")



<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
