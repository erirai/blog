---
title: "Muffin Cuor di Mela"
date: 2016-11-03
tags:
- muffin
- mele
- vegan
categories:
- Dolce
- "Muffin, Cupcakes, Cake Pops..."
label: 2016-11-03-muffin-cuor
lang: it
---
![](header.jpg "frangipani © Erica")

> Grazie Padrino e Madrina per le mele più buone del mondo!

Halloween è passato e finalmente posso iniziare a smaltire la cesta piena di mele dell'albero di mio padrino e mia madrina. Sono in assoluto le mele più buone che io abbia mai mangiato. E non lo dico perché sono di parte, ma perché è la verità. Sono piccoline, sono bio, sono croccanti e sono agre e io adoro le mele agre! Sono ottime da mangiare così, ma sono perfette anche per i dolci! Quindi questo mese andiamo di mele! E iniziamo alla grande... Questi Muffin sono meravigliosi. Un impasto morbidissimo con un cuore di mele speziate alla cannella e una crosticina croccante di fiocchi d'avena. Ecco, se anche voi avete taaante mele da smaltire, ve li consiglio con tutto il cuore...

<div id="wrapper" style="text-align: center">
  <div id="yourdiv" style="display: inline-block;">
  <div class="ingredients">
    <div class="ingredients-title">Ingredienti</div>
    <table>
      <tbody>
        </tr>
        <tr>
          <td>4-5</td>
          <td>mele</td>
        </tr>
        <tr>
          <td>1/2 stecca</td>
          <td>cannella</td>
        </tr>
        <tr>
          <td>1/2</td>
          <td>limone solo il succo</td>
        </tr>
        <tr>
          <td>250gr</td>
          <td>farina</td>
        </tr>
        <tr>
          <td>180gr</td>
          <td>zucchero di canna</td>
        </tr>
        <tr>
          <td>2 cucchiaini rasi</td>
          <td>bicarbonato</td>
        </tr>
        <tr>
          <td>1/2 cucchiaino</td>
          <td>vaniglia in polvere</td>
        </tr>
        <tr>
          <td>1 pizzico</td>
          <td>sale</td>
        </tr>
        <tr>
          <td>80ml</td>
          <td>latte vegetale</td> 
        </tr>
        <tr>
          <td>50ml</td>
          <td>olio di girasole</td>
        </tr>
        <tr>
          <td>2 cucchiaini</td>
          <td>aceto di mele</td>
        </tr>
        <tr>
          <td>qb</td>
          <td>fiocchi d'avena</td>   
        </tr>
      </tbody>
    </table>
    <br></br>
    <i class="pull-right" style="font-size: 80%;">per ca. 12 Muffin</i>
  </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Pelate le mele, tagliatele a cubetti piccolini e metteteli in un pentolino. Aggiungete la stecca di cannella, il succo di limone e due cucchiai di zucchero di canna. A questo punto fate cuocere le mele finché saranno belle morbide ma non sfatte. Prendete 150gr delle mele cotte e frullatele con il mixer ad immersione, il resto lo lasciate nel pentolino.
![](melecotte.jpg "frangipani © Erica")

In una ciotola capiente mettete la farina, il resto dello zucchero di canna, il bicarbonato, la vaniglia ed il sale e mescolate con una frusta a mano. In una coppetta a parte mettete il latte, l'olio, le mele frullate e l'aceto. Versate i liquidi nella coppa con gli ingredienti asciutti e mescolate bene con un cucchiaio.
![](impasto.jpg "frangipani © Erica")

Riempite i pirottini fino a metà, poi aggiungete un cucchiaio delle mele cotte.
![](pirottini.jpg "frangipani © Erica")

Coprite con l'impasto restante e finite con una spolverata di fiocchi d'avena.
![](teglia.jpg "frangipani © Erica")

Infornateli nel forno preriscaldato a 180°C statico per 20min, mi raccomando fate la prova stecchino. Aspettate che si raffreddino un pochettino, poi li passate su di una griglia...
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
