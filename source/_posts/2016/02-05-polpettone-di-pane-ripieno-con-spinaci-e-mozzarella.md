---
title: "Polpettone di Pane ripieno con Spinaci e Mozzarella"
date: 2016-02-05
tags:
- spinaci
- polpette
categories:
- Salato
- "Secondi Piatti e Contorni"
lang: it
---
![](../2016-02-05-polpettone-di-pane-ripieno-con-spinaci-e-mozzarella/header.jpg "frangipani © Erica")

Questa ricetta è nata così, per caso. A natale ho fatto le polpettine di pane per il timballo di pasta e mi era avanzato un po' d'impasto delle polpettine. Avete presente quei momenti che siete di superfretta e dovete preparare il pranzo o la cena mentre che state preparando altre cose da mangiare? Proprio in quei momenti, spesso nascono delle genialate incredibili. Quando ti devi arrangiare con quello che ti trovi davanti e devi essere pure velocissima. Così è nato questo polpettone di pane! Il polpettone si potrebbe anche non farcire, ma secondo me così verrebbe troppo asciutto. Con la mozzarella e gli spinaci viene bello umido, poi accompagnato con una bella salsa al pomodoro, non vi dico, è la fine del mondo! Mi sa che per un'altra volta, provo a farlo con le patate, tipo arrosto, vediamo come viene...


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          </tr>
            <td colspan="2"><b>Impasto per Polpettone</b></td>
          </tr>
          <tr>
            <td>500gr</td>
            <td>pane raffermo</td>
          </tr>
          <tr>
            <td>qb</td>
            <td>latte o acqua</td>
          </tr>
          <tr>
            <td>2</td>
            <td>uova piccole</td>
          </tr>
          <tr>
            <td>6 cucchiai</td>
            <td>parmigiano grattugiato</td>
          </tr>
          <tr>
            <td>qb</td>
            <td>pan grattato</td>
          </tr>
          <tr>
            <td>qb</td>
            <td>prezzemolo</td>
          </tr>
          <tr>
            <td>qb</td>
            <td>erba cipollina</td>
          </tr>
          <tr>
            <td>1 pizzico</td>
            <td>sale e pepe</td>
          </tr>
          <tr style="height: 15px;"></tr>
          <tr>          
            <td colspan="2"><b>Farcia & Condimento</b></td>
          </tr>      
          <tr>
            <td>200gr</td>
            <td>spinaci freschi</td>
          </tr>
          <tr>
            <td>1 spicchio</td>
            <td>aglio</td>
          </tr>
          <tr>
            <td>150gr</td>
            <td>mozzarella</td>
          </tr>
          <tr>
            <td>qualche</td>
            <td>pomodorino</td>
          </tr>
          <tr>
            <td>1 bottiglia</td>
            <td>passata di pomodoro</td>
          </tr>
          <tr>
            <td>1</td>
            <td>cipolla</td>
          </tr>
          <tr>
            <td>qb</td>
            <td>basilico</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per prima cosa preparate il sugo: tagliate finemente la cipolla e mettetela a rosolare in una pentola con un filo d'olio evo. Quando avrà preso un po' di colore aggiungete la passata di pomodoro e allungate con un po' d'acqua. Aggiungete qualche fogliolina di basilico e fatelo cucinare a fiamma moderata finché si sarà addensato, poi salate.

Preparate gli spinaci: lavateli bene facendo attenzione a togliere tutta la terra. Poi prendete una padella, mettete uno spicchio d'aglio e un filo d'olio evo e fate soffriggere l'aglio. Aggiungete gli spinaci ancora bagnati e fateli appassire. Quando saranno cotti, aggiungete un pizzico di sale.

Adesso preparate l'impasto per il polpettone: tagliate a pezzettoni il pane e mettetelo in ammollo nel latte o nell'acqua (io ho fatto un po' e un po'). Quando il pane sarà bello bagnato, strizzatelo e mettetelo in una ciotola. Aggiungete le uova, il parmigiano grattugiato, 2 cucchiai di pan grattato, il prezzemolo, l'erba cipollina, aggiustate di sale e pepe e impastate. Se serve ancora pan grattato aggiungetelo! L'impasto dovrà risultare bello sodo, ma non duro. Prendete uno o due fogli di carta forno e metteteli sul piano di lavoro, cospargete il tutto con un po' di pan grattato. Prendete l'impasto, e aiutandovi con le mani, schiacciatelo e formate un rettangolo. Prendete gli spinaci e metteteli sul rettangolo di pane, tagliate a metà qualche pomodoroine e mettete anche quelli, poi finite con la mozzarella spezzetata.
![](../2016-02-05-polpettone-di-pane-ripieno-con-spinaci-e-mozzarella/farcire.jpg "frangipani © Erica")

A questo punto arrotolatelo aiutandovi con la carta forno. Sigillate bene le giunture e le punte, in modo che non fuoriesca la farcia e resti bello umido all'interno. Chiudetelo e stringetelo bene con la carta forno e poi anche con la carta argentata.
![](../2016-02-05-polpettone-di-pane-ripieno-con-spinaci-e-mozzarella/rotolo.jpg "frangipani © Erica")

Mettetelo in frigo a riposare per almeno due orette, in questo modo terrà meglio la forma. Passate le due orette, mettete il rotolo su di una leccarda e scopritelo dai due tipi di carta. Potete lasciare di sotto sia la carta argentata che quella da forno. Infornate il polpettone nel forno preriscaldato a 220°C per ca. 45min. Si deve formare una bella crosticina croccante.
![](../2016-02-05-polpettone-di-pane-ripieno-con-spinaci-e-mozzarella/cotto.jpg "frangipani © Erica")

Poi tagliatelo a fette e servitelo con un po' di sugo.
![](../2016-02-05-polpettone-di-pane-ripieno-con-spinaci-e-mozzarella/risultato.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
