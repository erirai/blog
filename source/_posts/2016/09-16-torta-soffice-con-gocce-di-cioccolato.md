---
title: "Torta Soffice con Gocce di Cioccolato"
date: 2016-09-16
tags:
- cioccolato
- dolci
- torta
categories:
- Dolce
- Torte
label: 2016-09-16-torta-soffice
lang: it
---
![](header.jpg "frangipani © Erica")

> Nonno Ciccio, questa torta la dedico a te... Un po' panzuta come lo eri tu!

Ogni tanto succede anche a voi che di colpo vi viene voglia di una torta semplice semplice e soffice? Quelle torte che si preparano con ingredienti che di solito teniamo in casa sempre. Quelle torte che vanno bene per colazione, per merenda, come dopocena. Quelle torte che non hanno bisogno di tavogliolo o forchetta. Quelle torte che ogni volta che ci passi davanti, prendi il coltello e ne tagli un pezzetto. Spesso siamo presi dal dover fare sempre torte speciali, elaborate, belle da presentare... ma ci dimentichiamo che le cose più semplici sono le cose più buone! Non so, sarà il freddo che sta arrivando... ma oggi mi andava di fare questa torta, forse un po' bruttina con la punta tutta strambalata, ma è così! L'ho lasciata così in purezza senza neanche mettere lo zucchero a velo!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>3</td>
            <td>uova</td>
          </tr>
          <tr>
            <td>170gr</td>
            <td>zucchero</td>
          </tr>
          <tr>
            <td>1 bustina</td>
            <td>zucchero vanigliato</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>150gr</td>
            <td>panna</td>
          </tr>
          <tr>
            <td>120gr</td>
            <td>olio di semi</td>
          </tr>
          <tr>
            <td>250gr</td>
            <td>farina</td>
          </tr>
          <tr>
            <td>1/2 bustina</td>
            <td>lievito per dolci</td>        
          </tr>
          <tr>
            <td>100gr</td>
            <td>gocce di cioccolato</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera da 20-24cm</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Mettete le uova, lo zucchero, lo zucchero vanigliato ed il sale nella planetaria e montate finché avrete un composto chiaro e spumoso.
![](uova.jpg "frangipani © Erica")

Sempre mescolando aggiungete l'olio e la panna a filo, poi aggiungete la farina ed il lievito entrambi setacciati. A questo punto aggiungete le gocce di cioccolato lasciandone da parte un pochettino. Mescolate a mano e versate il composto in una teglia a cerniera imburrata ed infarinata (io ho usato una da 20cm, per questo è così alta). Distribuite sulla superficie le rimanenti gocce di cioccolato.
![](teglia.jpg "frangipani © Erica")

Infornate la torta nel forno preriscaldato a 180°C statico per 50min circa, mi raccomando fate la prova stecchino. Se usate la teglia da 20cm ci vorrà di più dato che l'impasto è più alto. Regolatevi con la prova stecchino.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

E poi quando la natura ci regala questa meraviglia, che fai, non ci fai la foto?
![](carciofo.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
