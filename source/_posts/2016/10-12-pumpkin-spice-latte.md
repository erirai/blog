---
title: "Pumpkin Spice Latte"
date: 2016-10-12
tags:
- zucca
- latte
- bevande
- colazione
- halloween
categories:
- Dolce
- Bevande
label: 2016-10-10-pumpkin
lang: it
---
![](header.jpg "frangipani © Erica")

Su la mano a chi piace Starbucks? Io, io, io! Eh si, anche a me piacciono i diversi Latte di Starbucks. Più di tutti un semplicissimo Caffé Latte. Quando sono in giro sola, senza i miei due piccoli, me ne concedo uno e meno male che succede raramente. Anche perché tra passeggino, borsa e figlia senza passeggino viene mooolto difficile bere qualsiasi cosa! Quando si avvicina Halloween da Starbuck si trovano dei Latte con dei gusti diversi, come il Pumpkin Spice Latte. Mi piace molto, solo che è troppo dolce, d'altronde come tutto da Starbucks. Quindi ho provato a farlo a casa e il risultato mi piace molto. Un Latte diverso dal solito Caffé Latte, con un tocco d'autunno, non troppo dolce e molto più economico. Provatelo!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>1 tazza</td>
            <td>latte (anche vegetale)</td>
          </tr>
          <tr>
            <td>1 cucchiaio</td>
            <td>purea di zucca (zucca cotta e frullata)</td>
          </tr>
          <tr>
            <td>1 tazzina</td>
            <td>caffé espresso</td>
          </tr>
          <tr>
            <td>1/2 cucchiaino</td>
            <td>cannella in polvere</td>
          </tr>
          <tr>
            <td>1/4 cucchiaino</td>
            <td>zenzero in polvere</td>
          </tr>
          <tr>
            <td>1/4 cucchiaino</td>
            <td>noce moscata</td>
          </tr>
          <tr>
            <td>1 pizzico</td>
            <td>chiodi di garofano in polvere</td>
          </tr>
          <tr>
            <td>1 pizzico</td>
            <td>pimento in polvere</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Mettete la purea di zucca e le spezie nel mixer (se avete la miscela Pumpkin Spice pronta, usatene 1 cucchiaino).
![](zucca.jpg "frangipani © Erica")

Preparate una tazzina di caffé espresso e riscaldate il latte portandolo quasi ad ebollizione. Versate 3/4 del latte nel mixer con la zucca e frullate il tutto. Adesso versate il latte frullato in un bicchiere o nella vostra tazza. Aggingete anche il caffé. Fate la schiumina con il resto del latte e aggiungete anche quella. Finite con una spolverata di cannella o di Pumpkin Spice e bevetelo bello caldo.
![](risultato.jpg "frangipani © Erica")

Non so com'è da voi, ma io non riesco a trovare la miscela Pumpkin Spice già pronta, quindi l'ho preparata io.

- 3 cucchiai di cannella in polvere
- 2 cucchiaini di zenzero in polvere 
- 2 cucchiaini di noce moscata
- 1.5 cucchiaino pimento in polvere
- 1.5 cucchiaino di chiodi di garofano in polvere 

Mettete tutte le spezie in una boccetta e mescolate, tutto qui! Potete usarlo per aromatizzare la zucca sia dolce che salata.
![](pumpkinspice.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
