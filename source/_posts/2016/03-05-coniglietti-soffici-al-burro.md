---
title: "Coniglietti Soffici al Burro"
date: 2016-03-05
tags:
- pasqua
- pasta lievita
- colazione
- vegan
categories:
- Dolce
- Colazione
---
![](header.jpg "frangipani © Erica")

Passate tutte le feste invernali, possiamo dedicarci alla festa della Primavera: la Pasqua. Ora cambiano i colori, cambiano i piatti, cambia il tempo, le giornate si fanno più lunghe e fioriscono tutti quei fiori meravigliosi... Ho il giardino pieno! Bucaneve, Crocus, Narcisi... Adoro la Primavera con i suoi colori, i suoi fiori, il sole, il profumo la mattina presto... Ok, basta parlare della Primavera e ritorniamo in cucina. Oggi ho preparato questi Coniglietti Soffici per la colazione di domani mattina e credo proprio che li rifarò per la colazione di Pasqua. Per le forme date sfogo alla vostra fantasia e divertitevi con i vostri bimbi! Li potete preparare senza problema il giorno prima, conservandoli avvolti in una coperta. Così facendo rimarranno morbidissimi! 


<div id="wrapper" style="text-align: center">    
  <div id="yourdiv" style="display: inline-block;">
	<div class="ingredients">
	  <div class="ingredients-title">Ingredienti</div>
	  <table>
	    <tbody>
	      <tr>
	      </tr>
	      <tr>
	        <td>500gr</td>
	        <td>farina di farro bianca</td>
	      </tr>
	      <tr>
	        <td>1.5 cucchiaino</td>
	        <td>sale</td>
	      </tr>
	      <tr>
	        <td>1 cucchiaio</td>
	        <td>zucchero</td>
	      </tr>
	      <tr>
	        <td>15gr</td>
	        <td>lievito fresco</td>
	      </tr>
	      <tr>
	        <td>60gr</td>
	        <td>burro o margarina</td>
	      </tr>
	      <tr>
	        <td>3dl</td>
	        <td>latte vaccino o vegetale</td>
	      </tr>     
	      </tr>
	    </tbody>
	  </table>
	  <br></br>
	  <i class="pull-right" style="font-size: 80%;">per 6 coniglietti</i>
	</div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Mettete nella planetaria la farina, il sale e lo zucchero. Poi fate riscaldare leggermente il latte, aggiungete il lievito e fatelo sciogliere. Aggiungete anche la margarina al latte e poi fate partire la planetaria. Versate il composto di latte, lievito e margarina alla farina e lasciate impastare finché l'impasto non si staccherà dalle pareti. Mettete un po' di farina su di un piano di lavoro e lavorate ancora l'impasto per qualche minuto a mano. Potete fare tutto completamente a mano se volete. Se avete abbastanza tempo per la lievitazione, diminuite la quantità del lievito. Mettete l'impasto in una coppa abbastanza grande e coprite bene con una coperta. Mettete a lievitare il tutto per due orette o almeno finché non avrà raddoppiato il suo volume.
![](impasto.jpg "frangipani © Erica")

Passato il tempo della lievitazione, dividete l'impasto in sei parti uguali. Poi iniziate a formare i coniglietti...
![](coniglietto1.jpg "frangipani © Erica")

![](coniglietto12.jpg "frangipani © Erica")

![](coniglietto13.jpg "frangipani © Erica")

O così...
![](coniglietto2.jpg "frangipani © Erica")

![](coniglietto22.jpg "frangipani © Erica")

![](coniglietto23.jpg "frangipani © Erica")

Mettete i coniglietti su di una leccarda con sotto della carta forno. Non metteteli troppo vicini che dovranno ancora lievitare... Poi fateli lievitare, sempre coperti, per un'altra oretta.
![](teglia.jpg "frangipani © Erica")

Infornate i coniglietti nel forno preriscaldato a 220°C statico per 12-15min, o almeno fino a doratura. Appena sfornati copriteli per una decina di minuti con una coperta, in questo modo i vostri coniglietti saranno ancora più soffici. Poi passateli su di una griglia e fateli raffreddare completamente. A me piace mangiarli con la margarina e la marmellata... 
![](risultato.jpg "frangipani © Erica")



<h4>Buon appetito
  <font color="red">
    <i class="fa fa-smile-o"></i>
  </font>
</h4>
