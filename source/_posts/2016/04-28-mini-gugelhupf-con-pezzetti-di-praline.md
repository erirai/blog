---
title: "Mini Gugelhupf con Pezzetti di Praline"
date: 2016-04-28
tags:
- muffin
- dolci
- cioccolato
- festa della mamma
- vegan
categories:
- Dolce
- "Muffin, Cupcakes, Cake Pops..."
---
![](header.jpg "frangipani © Erica")

Non so voi, ma a Pasqua riceviamo talmente tanto cioccolato che praticamente lo congelo tutto. Così ho la scorta di cioccolato per qualche mese. Spesso ci sono anche quelle belle scatole di praline che purtroppo ce n'è sempre qualcuna che non piace o semplicemente sono troppe da mangiare, congelate anche quelle. 
Dopo tutti i dolci con la frutta, avevo voglia di qualcosa di semplice con del cioccolato. Per non usare del semplice cioccolato, ho preferito le praline congelate. Erano tutte mischiate, fondente, latte, gianduia, croccanti, cremose... Naturalmente va benissimo anche del semplice cioccolato, se avete ancora quello di Pasqua usate quello... Se non avete lo stampo per i Mini Gugelhupf, fate dei semplici Muffin o anche altre forme, a voi la libera scelta. L'impasto è vegan, poi dipende dal cioccolato che aggiungete...


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>100gr</td>
            <td>praline o cioccolato</td>
          </tr>
          <tr>
            <td>200gr</td>
            <td>farina</td>
          </tr>
          <tr>
            <td>140g</td>
            <td>zucchero</td>
          </tr>
          <tr>
            <td>1.5 cucchiaino raso</td>
            <td>bicarbonato</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>65ml</td>
            <td>olio di semi</td>
          </tr>
          <tr>
            <td>100ml</td>
            <td>latte vegetale</td>
          </tr>
          <tr>
            <td>100gr</td>
            <td>yogurt di soia non zuccherato</td>
          </tr>
          <tr>
            <td>1 cucchiaino</td>
            <td>estratto di vaniglia</td>
          </tr>
          <tr>
            <td>1.5 cucchiaino</td>
            <td>aceto di mele</td>
          </tr>
          <tr>
            <td>150gr</td>
            <td>cioccolato fondente</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 10 Mini Gugelhupf</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Tagliate a pazzettini le praline o il cioccolato che avete scelto e mettete da parte.
![](cioccolato.jpg "frangipani © Erica")

In una ciotola mettete la farina, lo zucchero, il sale ed il bicarbonato e mescolate poi aggiungete l'olio, il latte, lo yogurt, l'estratto di vaniglia e l'aceto di mele. Amalgamate bene il tutto, poi aggiungete i pezzeti di praline o di cioccolato e finite di mescolare.
![](impasto.jpg "frangipani © Erica")

Imburrate leggermente la forma dei Mini Gugelhupf o preparate la teglia con i pirottini, poi riempite con l'impasto fino a 3/4.
![](teglia.jpg "frangipani © Erica")

Infornate nel forno preriscaldato statico a 190°C per 20min, mi raccomando fate sempre la prova stecchino. Fateli intiepidire leggermente nella forma stessa, poi usciteli dalla forma e passateli sulla griglia e fateli raffreddare completamente.
![](griglia.jpg "frangipani © Erica")

Allora, andrebbero benissimo già così con una spolverata di zucchero a velo. Ma oggi ho voglia di esagerare, quindi ho fatto sciogliere a Bagnomaria del cioccolato fondente e l'ho versato sui Mini Gugelhupf. Se dovessero stare troppo storti, livellateli prima di glassarli. Fate asciugare la glassa e magnateli!
![](risultato.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>
