---
title: "Ciambella vegana Arancia e Cranberries"
date: 2016-12-12
tags:
- arance
- inverno
- natale
- vegan
categories:
- Dolce
- Torte
label: 2016-12-12-ciambella-arancia
lang: it
---
![](header.jpg "frangipani © Erica")

Quest'anno le arance buone stanno tardando, si stanno proprio facendo aspettare. Non vedo l'ora di mangiare le Tarocco o le Moro, buone e succose! Ma il mio spacciatore di frutta e verdura siciliana mi ha dato una speranza, mi ha detto che le Tarocco dovrebbero arrivare questa settimana, per le Moro devo avere ancora pazienza... vedremo! Per il momento mi arrangio con le arance bionde. Ecco, poi alla sottoscritta come sempre vengono delle idee con ingredienti che solitamente si trovano, ma quando servono non esistono! Volevo fare questa ciambella con i Cranberries o mirtilli rossi, che secondo me fanno molto Natale. Non riuscivo a trovarli! Zero, impossibile, non esistono! La mia ultima speranza era un negozio Gourmet a Zurigo... e si, li c'erano! Fortunatamente. Comunque come alternativa potete usare i chicchi della melagrana o i lamponi surgelati. Al posto del succo d'arancia potete usare benissimo anche il succo di mandarino, melagrana o limone. Ho aggiunto un tocco di Natale in più cospargendo tutta la superficie con dello zucchero alla cannella. Una semplice glassa va bene lo stesso o addirittura solo zucchero a velo. Come vedete questa torta è molto versatile, da adattare ai vostri gusti... Se avete voglia di una torta leggera, fruttosa e veloce questa farà sicuramente per voi!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>275gr</td>
            <td>farina</td>
          </tr>
          <tr>
            <td>1 cucchiaino</td>
            <td>bicarbonato</td>
          </tr>
          <tr>
            <td>1 cucchiaino</td>
            <td>lievito per dolci</td>
          </tr>
          <tr>
            <td>180gr</td>
            <td>zucchero</td>
          </tr>
          <tr>
            <td>1</td>
            <td>arancia solo la scorza</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>300ml</td>
            <td>succo d'arancia</td>
          </tr>
          <tr>
            <td>5 cucchiai</td>
            <td>olio di semi</td>        
          </tr>
          <tr>
            <td>1 cucchiaio</td>
            <td>aceto di mele</td>
          </tr>
          <tr>
            <td>150gr</td>
            <td>cranberries freschi (mirtilli rossi)</td>
          </tr>
          <tr>
            <td>qb</td>
            <td>margarina</td>        
          </tr>
          <tr>
            <td>qb</td>
            <td>zucchero</td>
          </tr>
          <tr>
            <td>qb</td>
            <td>cannella</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

In una coppa capiente mescolate la farina, il bicarbonato, il lievito, lo zucchero, la scorza d'arancia ed il sale (chi vuole può aggiungere anche un pizzico di cannella nell'impasto). Poi aggiungete il succo d'arancia, l'olio e l'aceto. Amalgamate bene con un cucchiaio poi aggiungete i cranberries.
![](impasto.jpg "frangipani © Erica")

Versate l'impasto in una teglia per ciambelle precedentemente imburrata ed infarinata.
![](teglia.jpg "frangipani © Erica")

{% youtube N5FT1qhx7Xk %}

Infornate la torta nel forno preriscaldato a 180°C statico per 40min circa, mi raccomando fate la prova stecchino. Fatela intiepidire un'attimino, poi toglietela dalla forma e spennellate tutta la superficie con della margarina fusa e cospargetela tutta con un misto di zucchero e cannella.
![](zucchero.jpg "frangipani © Erica")

Per dare ai cranberries un effetto gelo basta immergerli per 1 minuto in uno sciroppo tiepido fatto con acqua e zucchero per poi passarli nello zucchero semolato.
![](cranberries.jpg "frangipani © Erica")

Decorate la vostra torta a piacere...
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
