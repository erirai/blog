---
title: "Timballo di Rigatoni"
date: 2016-12-15
tags:
- primi
- melanzane
- pasta
- pomodori
- natale
categories:
- Salato
- "Primi Piatti"
label: 2016-12-15-timballo
lang: it
---
![](header.jpg "frangipani © Erica")

Iniziamo con le prove per la cena o il pranzo di Natale! La cosa per me più importante è preparare tutto o almeno il più possibile in anticipo. Questo vuol dire che il forno sarà il mio alleato principale. Di solito in questi giorni di festa mangiamo antipasto leggero, primo abbondante e come secondo andiamo più sulle verdure, insalate, salsine ecc. Quindi il piatto principale sarà il primo. Per accontentare tutti punto sulla pasta, un buon Timballo di Rigatoni. Da buoni siciliani, le melanzane non mancano mai e per mio papà devono essere rigorosamente fritte! Anche questa è una ricetta da poter adattare ai propri gusti... Come farcia ho usato spinaci e caprino, ma va benissimo anche la ricotta o altro formaggio fresco. Poi ho avvolto il tutto con le melanzane, in questo caso ho usato le melanzane perlina tipiche siciliane. Potete preparare questo timballo comodamente il giorno prima per poi infornarlo durante l'antipasto. Mi raccomando portatelo a tavola intero, magari su di un'alzatina, sembrerà una torta di pasta. Allora che aspettate, provate anche voi questo timballo!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>320gr</td>
            <td>Rigatoni</td>
          </tr>
          <tr>
            <td>1</td>
            <td>cipolla</td>
          </tr>
          <tr>
            <td>1 bottiglia</td>
            <td>passata di pomodoro</td>
          </tr>
          <tr>
            <td>qb</td>
            <td>basilico</td>
          </tr>
          <tr>
            <td>350gr</td>
            <td>melanzane</td>
          </tr>
          <tr>
            <td>300gr</td>
            <td>spinaci tritati</td>
          </tr>
          <tr>
            <td>200gr</td>
            <td>ricotta o caprino</td>
          </tr>
          <tr>
            <td>1 pizzico</td>
            <td>noce moscata</td>
          </tr>
          <tr>
            <td>100gr</td>
            <td>mozzarella</td>
          </tr>
          <tr>
            <td>qb</td>
            <td>formaggio grattugiato</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>olio evo</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Per prima cosa preparate il sugo: tagliate finemente la cipolla e fatela soffriggere in un tegame con un filo d'olio ed un pizzico di sale. Quando sarà ben dorata, aggiungete una manciata di melanzane a cubetti e fatela rosolare un attimino. A questo punto aggiungete la passata di pomodoro, allungate con un po' d'acqua, aggiungete anche qualche fogliolina di basilico e fate andare a fuoco lento finché si sarà addensato. Alla fine salate.
![](sugo.jpg "frangipani © Erica")

Dedicatevi alla farcia. Cuocete gli spinaci, poi fateli raffreddare in un colino, per eliminare tutto il liquido in eccesso. Per comodità io ho usato quelli surgelati già tritati. Quando gli spinaci saranno freddi o almeno tiepidi, aggiungete la ricotta o il caprino, la noce moscata ed il sale. Amalgamate il tutto e mettete da parte.
![](farcia.jpg "frangipani © Erica")

Tagliate le melanzane a fette per il lungo, non devono essere troppo spesse. A questo punto decidete voi se friggerle o passarle nel forno con un filo d'olio ed un pizzico di sale.
![](melanzane.jpg "frangipani © Erica")

Per ultimo portate ad ebollizione abbondante acqua, salate e buttate i rigatoni. Quando saranno al dente scolateli e sciacquateli un attimino con l'acqua fredda per fermare la cottura.
![](rigatoni.jpg "frangipani © Erica")

Ecco, adesso avete tutto pronto per assemblare il timballo. Prendete una teglia rotonda a cerniera e imburratela, per queste quantità va bene una da 22cm. Coprite il fondo con il sugo, poi adagiate le fette di melanzana lungo i bordi.
![](bordi.jpg "frangipani © Erica")

Prendete i rigatoni e metteteli uno ad uno in piedi nella teglia.
![](rigatoniteglia.jpg "frangipani © Erica")

Prendete la farcia e spalmatela bene su tutti i rigatoni, facendola entrare anche dentro i rigatoni.
![](rigatonifarciti.jpg "frangipani © Erica")

Mettete ancora del sugo, poi la mozzarella e finite con una spolverata di formaggio grattugiato.
![](teglia.jpg "frangipani © Erica")

Coprite il timballo con un foglio di carta stagnola ed infornatelo nel forno preriscaldato a 220°C statico per 20min, poi altri 5-10min senza carta stagnola per fare la crosticina.
![](sfornato.jpg "frangipani © Erica")

Fatelo raffreddare un pochettino prima di aprire la teglia, poi adagiatelo sul piatto da portata e gustatevelo tutto!
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
