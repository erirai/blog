---
title: "Panini alla Zucca"
date: 2016-10-28
tags:
- lievitati
- autunno
- zucca
- halloween
- vegan
categories:
- Salato
- Panificati
label: 2016-10-28-panini-alla-zucca
lang: it
---
![](header.jpg "frangipani © Erica")

Questa è una cosa che vorrei perfezionare, il pane! Il pane, secondo me, è una cosa che a casa non deve mancare mai. Mia Mamma ha sempre fatto il pane in casa e vi assicuro, tornare a casa sopo una giornata faticosa e sentire il profumo del pane appena sfornato, è una delle cose più belle al mondo! Ci sono infiniti modi per preparare il pane e ogni uno ha la propria ricetta. C'è chi lo prepara con il lievito secco, chi con il lievito fresco e i più fortunati con il lievito madre. Forse è più di un anno che dico a mio marito, che voglio fare il lievito madre, ma tra una cosa e l'altra, ancora non sono riuscita a farlo. Anche perché il lievito madre va curato, ma ve ne parlerò quando finalmente riuscirò a farlo. Per le occasioni speciali però, amo fare del pane speciale, come questi Panini alla Zucca. La zucca all'interno non si sente molto, ma rende i panini morbidissimi e umidi. Beh, poi fare dei panini a forma di zucca è bellissimo per grandi e piccoli e mette allegria in tavola!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>250gr</td>
            <td>farina manitoba (farina 0)</td>
          </tr>
          <tr>
            <td>250gr</td>
            <td>farina 00</td>
          </tr>
          <tr>
            <td>250gr</td>
            <td>zucca pulita</td>
          </tr>
          <tr>
            <td>2 cucchiaini</td>
            <td>sale</td>
          </tr>
          <tr>
            <td>10gr</td>
            <td>lievito fresco</td>
          </tr>
          <tr>
            <td>1/2 cucchiaino</td>
            <td>curcuma</td>
          </tr>
          <tr>
            <td>300ml</td>
            <td>acqua</td>
          </tr>
          <tr>
            <td>6-7</td>
            <td>chiodi di garofano</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per prima cosa tagliate la zucca pulita a fette e cuocetela nel forno preriscaldato a 180°C ventilato per 20-25min o almeno finché sarà bella morbida.
![](zucca.jpg "frangipani © Erica")

A questo punto frullate la zucca con il mixer ad immersione e mettetela in un colino per togliere l'acqua in eccesso e fatela raffreddare. Mi raccomando, non buttate l'acqua della zucca ma mettetela da parte, vi servirà dopo.
![](purea.jpg "frangipani © Erica")

Mettete le due farine, la purea di zucca ed il sale nella planetaria (o sul piano di lavoro). Riprendete l'acqua della zucca e aggiungete dell'acqua tiepida fino ad arrivare a 300ml, poi aggiungete la curcuma ed il lievito fresco e fatelo sciogliere. La curcuma è facoltativa, ma darà un colore più acceso ai vostri panini.
![](farine.jpg "frangipani © Erica")

![](liquidi.jpg "frangipani © Erica")

Azionate la planetaria e a filo aggiungete l'acqua con la curcuma ed il lievito sciolto. Impastate finché l'impasto non si staccherà dalle pareti della ciotola. Poi passate l'impasto su di un piano di lavoro infarinato e impastate ancora con le mani per qualche minuto. Anche se impastate bene con la planetaria, il pane va sempre impastato anche con le mani. Se non avete la planetaria potete impastare il tutto completamente a mano.
![](impasto.jpg "frangipani © Erica")

Coprite l'impasto e fatelo lievitare per 3-4h o almeno fino al raddoppio del volume. Se non avete tutto questo tempo, aumentate le dosi del lievito.
![](impastolievitato.jpg "frangipani © Erica")

Quando l'impasto sarà lievitato, dividetelo in 6-7 parti uguali e formate delle palline. Prendete dello spago da cucina e fate prima una croce (come il nastro per i pacchi regalo) per poi dividere in due i quattro spicchi.
![](paninizucca.jpg "frangipani © Erica")

{% youtube A82C-B2fIhs %}

Mettete i panini con lo spago sulla teglia da forno con sotto un foglio di carta forno. Coprite e fate lievitare per un'oretta.
![](paninilievitati.jpg "frangipani © Erica")

Infornate nel forno preriscaldato statico a temperatura massima, appena chiudete il forno abbassate la temperatura a 200°C e fate cuocere per 20-25min. Appena sfornati, copriteli un attimino con un panno, in questo modo rimarranno più morbidi. Togliete delicatamente lo spago e mettete al centro dei panini un chiodo di garofano per fare il picciolo (il chiodo di garofano è solo decorazione, non va mangiato).
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
