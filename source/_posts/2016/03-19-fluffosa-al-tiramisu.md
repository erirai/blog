---
title: "Fluffosa al Tiramisù"
date: 2016-03-19
tags:
- dolci
- torta
- mascarpone
- fluffosa
- caffé
- cacao
- festa del papà
categories:
- Dolce
- Torte
lang: it
---
![](header.jpg "frangipani © Erica")

> Auguri a tutti i Papà, ma specialmente al mio Papà e a mio marito!

Oggi festeggiamo tutti i Papà! Al mio Papà come ogni anno, gli porto le rose del suo colore preferito e per mio marito, quest'anno mia figlia gli ha preparato una bella poesia... Si sta esercitando da settimane ormai! Io gli preparo una bella torta, una Fluffosa al Tiramisù o anche Chiffon Cake al Tirmisù. Il nome "Fluffosa" mi piace troppo, praticamente già dice tutto! Per questa torta c'è una ricetta di base, che poi può essere aromatizzata a piacere... Alla vaniglia, al limone, al caffé, al cioccolato, farcita, glassata, con la frutta o semplicemente con una spolverata di zucchero a velo! Per fare questa Fluffosa, servirebbe lo stampo adatto per renderla così alta è fluffosa. Potete usare anche uno stampo simile, ma il risultato non sarà lo stesso.

Mamma mia... è passato già un anno! Il nostro piccolo Ometto 5 giorni fa ha festeggiato il suo primo anno di vita! Non è stato un anno facile, molto faticoso, molto stancante... ma allo stesso tempo pieno di soddisfazioni, emozioni e gioie... Quest'anno è passato così, al volo, senza neanche accorgersene! Tra poco il piccolino inizierà a camminare, a parlare... Sono così carini quando giocano insieme e si fanno delle risate! Il primo compleanno è speciale, sempre molto emozionante... non è più un baby, ma un piccolo ometto ormai! Anche se lui la torta non se la mangerà, gli ho preparato una Zebra Cake. Questa torta è facilissima da preparare ed è molto scenografica. Basta preparare due impasti, uno bianco e uno nero, poi si può farcire come si vuole. Con i ritagli della torta poi ho anche fatto dei Cake Pops, così non ho buttato niente!
![](cpgioele.jpg "frangipani © Erica")
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="tortagioele.jpg" alt="" title="frangipani © Erica" />
    <img style="float: left; width: 49%; margin-left: 1%" src="tortagioele2.jpg" alt="" title="frangipani © Erica" />
    <div style="clear: both"></div>
  </div>
</p>

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>3</td>
            <td>uova</td>
          </tr>
          <tr>
            <td>120gr</td>
            <td>farina</td>
          </tr>
          <tr>
            <td>30gr</td>
            <td>cacao amaro in polvere</td>
          </tr>
          <tr>
            <td>150gr</td>
            <td>zucchero</td>
          </tr>
          <tr>
            <td>7gr</td>
            <td>lievito per dolci</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>65ml</td>
            <td>olio di semi</td>
          </tr>
          <tr>
            <td>50ml</td>
            <td>caffé dalla moka</td>
          </tr>
          <tr>
            <td>100ml</td>
            <td>acqua</td>
          </tr>
          <tr>
            <td>1 fialetta</td>
            <td>aroma di rum</td>
          </tr>
          <tr>
            <td>2 gocce</td>
            <td>succo di limone</td>
          </tr>
          <tr style="height: 15px;"></tr>
          <tr>          
            <td colspan="2"><b>Crema al Mascarpone</b></td>
          </tr>      
          <tr>
            <td>250gr</td>
            <td>Mascarpone</td>
          </tr>
          <tr>
            <td>1</td>
            <td>uovo grande</td>
          </tr>
          <tr>
            <td>60gr</td>
            <td>zucchero</td>
          </tr>
          <tr>
            <td>qb</td>
            <td>scorza di limone e arancia</td>
          </tr>
          <tr>
            <td>qb</td>
            <td>cacao amaro in polvere per spolverare</td>
          </tr>
          <tr>
            <td>qb</td>
            <td>scaglie di cioccolato per decorare</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per uno stampo per Chiffon Cake da 18cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Separate gli albumi dai tuorli e montate a neve gli albumi con due gocce di succo di limone, mettete da parte. Nella coppa con i tuorli aggiungete l'olio, il caffé, l'acqua e l'aroma di rum. Con le fruste elettriche mescolate il tutto finché tutto sarà perfettamente amalgamato. Poi aggiungete la farina, il cacao amaro, lo zucchero, il lievito ed il sale, tutto precedentemente setacciato. A questo punto continuate a mescolare con le fruste elettriche per qualche minuto, finché avrete una cremina bella liscia.
![](impasto1.jpg "frangipani © Erica")

Adesso aggiungete un po' alla volta gli albumi montati a neve e incoropateli aiutandovi con una spoatola. Come al solito con un movimento dall'alto verso il basso, facendo attenzione a non far smontare gli albumi.
![](impasto2.jpg "frangipani © Erica")

![](impasto3.jpg "frangipani © Erica")

Versate l'impasto nello stampo per Chiffon Cake, mi raccomando NON c'è bisogno di imburrarlo ed infarinarlo.
![](teglia1.jpg "frangipani © Erica")

![](teglia2.jpg "frangipani © Erica")

Poi infornate la Fluffosa nel forno preriscaldato a 160°C statico per 70-75min, come sempre fate la prova stecchino.
![](sfornata.jpg "frangipani © Erica")

Una volta cotta, capovolgetela e lasciatela in questa posizione finché lei non si staccherà da sola, ci vorrà qualche oretta.
![](capovolta.jpg "frangipani © Erica")

![](fluffosa.jpg "frangipani © Erica")

Nel frattempo preparate la crema al mascarpone. Separate l'uovo e per primo montate a neve l'albume con un pizzico di sale. In un'altra coppa mettete il tuorlo con lo zucchero e sbattete con le fruste elettriche finché sarà bello spumoso. Poi aggiungete il mascarpone e la scorza di limone e d'arancia e continuate a mescolare sempre con le fruste elettriche. A questo punto incorporate a mano gli albumi montati a neve mescolando dall'alto verso il basso, in questo modo rimane spumoso. Fate riposare la crema in frigo per farla solidificare.
![](crema.jpg "frangipani © Erica")

Mettete la Fluffosa sul piatto da portata, versateci sopra la crema al mascarpone e finite con le scaglie di cioccolato e una bella spolverata di cacao amaro.
![](risultato.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
