---
title: "Triangoli della Goduria"
date: 2016-01-23
tags:
- piatto unico
- aperitivo
- pasta fillo
categories:
- Salato
- Aperitivi
---
![](header.jpg "frangipani © Erica")

Qualche giorno fa a "La Prova del Cuoco", Marco Bianchi ha preparato questi fantastici Triangoli della Goduria. Così a vederli, sembravano veramente goduriosissimi! Marco Bianchi li ha preparati con le bietole, purtroppo io qui non sono riuscita a trovarle, quindi ho usato gli spinaci. Sicuramente si possono fare anche con le cime di rapa o altre verdure a foglia verde. Si fanno in un attimo, volendo si possono anche preparare prima e infornarli al momento, dato che hanno bisogno appena di 10min di cottura in forno. Sono ottimi come piatto unico, ma anche come aperitivo. Allora, pochissimi ingredienti tutti sani, poco tempo di preparazione e di cottura, che volete di più?


<div id="wrapper" style="text-align: center">    
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          </tr>
            <td colspan="2"><b>Triangoli</b></td>
          </tr>
          <tr>
            <td>300gr</td>
            <td>spinaci freschi o congelati o altra verdura a foglia verde</td>
          </tr>
          <tr>
            <td>200gr</td>
            <td>crescenza</td>
          </tr>
          <tr>
            <td>1</td>
            <td>cipolla piccola</td>
          </tr>
          <tr>
            <td>qb</td>
            <td>pasta fillo</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>noce moscata</td>
          </tr>
          <tr>
            <td>qb</td>
            <td>pepe nero</td>
          </tr>
          <tr style="height: 15px;"></tr>
          <tr>          
            <td colspan="2"><b>Salsa Rossa</b></td>
          </tr>      
          <tr>
            <td>1 manciata</td>
            <td>pomodori secchi</td>
          </tr>
          <tr>
            <td>2 cucchiai</td>
            <td>capperi sott'aceto</td>
          </tr>
          <tr>
            <td>qualche</td>
            <td>pomodorino</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 9 triangoli</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Per prima cosa mettete in ammollo i pomodori secchi e i capperi.
![](ammollo.jpg "frangipani © Erica")

Lavate la verdura a foglia verde che vorrete usare (sempre se è quella fresca), io uso gli spinaci congelati. Se usate la verdura fresca, fatela bollire in acqua bollente poco salata finché sarà cotta. Se usate la verdura congelata cuocetela in una pentola chiusa con un coperchio. Quando la verdura sarà cotta, mettetela a sgocciolare in un colino o in uno scolapasta e fate raffreddare un po'. Nel frattempo tagliate la cipolla molto finemente e fatela cuocere in una padellina con un goccio d'acqua, poi mettete da parte. Quando la verdura si sarà raffreddata, strizzatela bene e mettetela in una coppetta. Aggiungete la cipolla, la crescenza, una grattugiata di noce moscata e una macinata di pepe nero, se volete salate. Adesso amalgamete il tutto molto bene.
![](farcia.jpg "frangipani © Erica")

Prendete un rotolo di pasta fillo e tagliatelo a strisce, regolatevi voi per la grandezza.
![](pastafillo.jpg "frangipani © Erica")

Poi mettete una forchettata dipieno alla base della striscia di pasta fillo...
![](farcire.jpg "frangipani © Erica")

...e piegate la pasta fillo in modo da avvolgere la farcia formando un triangolo. Continuate a piegare il triangolo su se stesso, finché sarete arrivati sopra alla striscia, poi chiudete.
![](triangolo1.jpg "frangipani © Erica")

![](triangolo2.jpg "frangipani © Erica")

![](triangolo3.jpg "frangipani © Erica")

![](triangolo4.jpg "frangipani © Erica")

![](triangolo5.jpg "frangipani © Erica")

![](triangolo6.jpg "frangipani © Erica")

Mettete i triangoli su di una leccarda con sotto della carta forno, facendo attenzione a mettere l'apertura verso il basso. Ripetete questa procedura finché avrete finito la pasta fillo o la verdura...
![](teglia.jpg "frangipani © Erica")

Infornate i triangoli nel forno preriscaldato a 180°C statico per ca. 8min o almeno finché la pasta fillo avrà preso un po' di colore. Mentre stanno in forno preparate la salsa rossa: strizzate i pomodori secchi ed i capperi, ma non troppo e metteteli in un recipiente stretto ed alto per poi frullarli con il mixer ad immersione. Aggiungete qualche pomodoroino fresco o un po' di passata di pomodoro e frullate il tutto.
![](salsa.jpg "frangipani © Erica")

Mangiate i triangoli ancora ben caldi accompagnati da questa fantastica salsa rossa.
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>