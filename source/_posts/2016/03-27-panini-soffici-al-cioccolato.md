---
title: "Panini Soffici al Cioccolato"
date: 2016-03-27
tags:
- pasqua
- pasta lievita
- colazione
- cioccolato
- vegan
categories:
- Dolce
- Colazione
---
![](header.jpg "frangipani © Erica")

> Buona Pasqua a Tutti!

Il giardino è pieno di fiori, è primavera, c'è il sole, abbiamo cambiato l'orario e adesso possiamo fare colazione con questi sofficissimi panini al cioccolato, che per l'occasione ho fatto a forma di coniglietti. Dopo colazione, siamo andati in giardino a cercare le uova di cioccolato che il Coniglietto di Pasqua ha portato per i piccoli... com'erano contenti! Auguro a tutti voi una bellissima Pasqua, passatela con i vostri cari, mangiate bene ma non troppo... come dolce a me sta sera tocca la Pastiera meravigliosa che fa mia Mamma, non vi dico che sacrificio, hihi...


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
          </tr>
          <tr>
            <td>500gr</td>
            <td>farina</td>
          </tr>
          <tr>
            <td>2 cucchiai</td>
            <td>cacao amaro in polvere</td>
          </tr>
          <tr>
            <td>2 cucchiai</td>
            <td>zucchero</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>15gr</td>
            <td>margarina</td>
          </tr>
          <tr>
            <td>300ml</td>
            <td>latte di nocciola (o altro) </td>
          </tr>
          <tr>
            <td>10gr</td>
            <td>lievito fresco</td>
          </tr>
          <tr>
            <td>100gr</td>
            <td>cioccolato fondente min. 70%</td>
          </tr>     
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Mettete nella planetaria la farina, il cacao, il sale e lo zucchero. Poi riscaldate leggermente il latte, aggiungete il lievito e fatelo sciogliere. Aggiungete anche la margarina nel latte e poi fate partire la planetaria. Versate il composto di latte, lievito e margarina nella farina e lasciate impastare finché l'impasto non si staccherà dalle pareti. A questo punto aggiungete il cioccolato fondente tagliato a pezzettini piccoli e fate impastare ancora un pochettino. Passate l'impasto su di un piano di lavoro e lavoratelo ancora per qualche minuto a mano. Potete fare tutto completamente a mano se volete. Mettete l'impasto in una coppa abbastanza grande e coprite bene con una coperta. Mettete a lievitare il tutto per 4 ore o almeno finché non avrà raddoppiato il suo volume. Se avete fretta aumentate la dose del lievito.
![](impasto.jpg "frangipani © Erica")

Passato il tempo della lievitazione, dividete l'impasto in 10 parti uguali. A questo punto potete fare dei semplici panini, una corona di panini o, come ho fatto io, dei coniglietti. Per fare i coniglietti prendete un pezzetto dell'impasto, formate una palla ovale, poi con una forbice fate due ritagli per formare le orecchie e con uno stecchino due buchini per fare gli occhi. Mettete i panini sulla leccarda con sotto della carta forno.
![](coniglietto.jpg "frangipani © Erica")
A questo punto coprite di nuovo i panini e fateli lievitare per almeno un'altra oretta.
![](conigliettolievitato.jpg "frangipani © Erica")

Infornate i coniglietti nel forno preriscaldato a 180°C statico per 15-20min, o almeno fino a doratura. Appena sfornati copriteli per una decina di minuti con una coperta, in questo modo i vostri panini saranno ancora più soffici. Poi passateli su di una griglia e fateli raffreddare completamente.
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>