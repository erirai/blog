---
title: "Zucca al forno con Riso Rosso"
date: 2016-10-07
tags:
- zucca
- riso
- piatto unico
- pomodori secchi
- halloween
- glutenfree
- vegan
categories:
- Salato
- "Piatti Unici"
label: 2016-10-07-zucca-al-forno
lang: it
---
![](header.jpg "frangipani © Erica")

Siiiiiiiii Halloween si avvicina, evvai!!! Non sto più nella pelle, non vedo l'ora... La gran parte delle ricette di questo mese saranno dedicate al grande evento halloweeniano, wuhuuu! Forse alcuni di voi avranno già visto questa ricetta su <a href="http://fabulousity.it" target="_blank">Fabulousity.it</a>, ora la potrete leggere anche qui. È tempo di zucche e io le adoro! Mi piacciono i colori, le forme e i gusti diversi di ogni zucca. Per ogni preparazione c'è la zucca adatta, eh si... Poi parliamo del riso. Quest'estate quando siamo stati in Italia, ho fatto scorta di tanti tipi di riso diversi. Tra questi c'è il Riso Rosso della Camarouge. Non lo avevo mai mangiato, ma mi incuriosiva molto il colore, non essendo bianco come il riso che usiamo solitamente. Devo dire che è veramente ottimo, ha un buon aroma, rimane bello croccante e poi i piatti colorati a tavola fanno sempre molta allegria. Impariamo a usare più tipi di riso, soprattutto quelli integrali che fanno molto bene al pancino, come dice mia figlia. Naturalmente se non trovate il riso rosso va benissimo anche il riso venere, il riso basmati o il riso per insalate di riso. Però se tanto dovete andare a fare la spesa, allora fate un salto nel reparto riso!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>1</td>
            <td>zucca media</td>
          </tr>
          <tr>
            <td>qb</td>
            <td>salvia</td>
          </tr>
          <tr>
            <td>qb</td>
            <td>rosmarino</td>
          </tr>
          <tr>
            <td>4 spicchi</td>
            <td>aglio</td>
          </tr>
          <tr>
            <td>250gr</td>
            <td>riso rosso della camarouge</td>
          </tr>
          <tr>
            <td>2-3 cucchiai</td>
            <td>pomodori secchi tritati</td>
          </tr>
          <tr>
            <td>qb</td>
            <td>prezemolo</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>olio di semi di zucca</td>
          </tr>
          <tr>
            <td>qb</td>
            <td>sale</td>  
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per prima cosa mettete a bollire il riso rosso per ca. 20min. Comunque leggete le istruzioni sulla confezione, i tempi di cottura possono variare.

Aprite la zucca, privatela dei semini e dei filamenti e tagliatela a spicchi. Adagiateli dunque su di una teglia con sotto della carta forno, mettete qualche foglia di salvia, qualche rametto di rosmarino e 3 spicchi d’aglio tagliati a metà. Poi finite con un bel filo d’olio evo.
![](zucca.jpg "frangipani © Erica")

Infornate la zucca nel forno preriscaldato a 180°C ventilato per circa 15min. I tempi di cottura dipendono dallo spessore della zucca. Provate ad infilzare la zucca con una forchetta, se entra facilmente allora è cotta. Appena sfornata, salate la zucca, ma non troppo.
![](zuccacotta.jpg "frangipani © Erica")

In una padella mettete uno spicchio d’aglio, un filo d’olio evo e un pizzico di sale e fate soffriggere. Poi aggiungete i pomodori secchi tritati ed il riso rosso scolato. Fate saltare il tutto per qualche minuto, poi togliete dai fornelli e aggiungete del prezzemolo tritato. Se c’è bisogno aggiustate di sale.
![](riso.jpg "frangipani © Erica")

Impiattate il tutto come preferite. Io ho messo il riso rosso sulla base (dandogli la forma con un anello da pasticceria) e poi di sopra ho sistemato la zucca. Finite con un filo di olio di semi di zucca e una spolverata di prezzemolo.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
