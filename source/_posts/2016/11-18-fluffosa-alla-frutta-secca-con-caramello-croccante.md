---
title: "Fluffosa alla Frutta Secca con Caramello Croccante"
date: 2016-11-18
tags:
- nocciole
- mandorle
- natale
- autunno
- inverno
categories:
- Dolce
- Torte
label: 2016-11-18-fluffosa-alla-frutta-secca
lang: it
---
![](../2016-11-18-fluffosa-alla-frutta-secca-con-caramello-croccante/header.jpg "frangipani © Erica")

> Buon compleanno Papà, con qualche giorno di ritardo!

Mio Papà domenica scorsa ha festeggiato il suo 57° Compleanno. Qualche settimana prima, così di colpo ho pensato: "O cavoli, siamo nel 2016 e mio Papà è del 1956 quindi quest'anno fa 60 anni. O mio Dio sta diventando vecchio, fa 60 anni e noi non abbiamo organizzato niente!". Per fortuna mi sono ripresa subito e sono ritornata in me... è del 1959 e ne fa solo 57. Uff che sollievo, stavo andando in crisi! A voi non succede mai?

Comunque sia, per l'occasione ho preparato questa fluffosissima Fluffosa alla frutta secca. Praticamente essendo in autunno, ho voluto mettere la frutta secca nell'impasto... Mentre pensavo a come decorare la Fluffosa, avevo la testa già al Natale. Quindi cosa ho fatto? Ho caramellato la frutta secca rendendola bella croccante, ho preparato una salsa Mou salata per creare una base ed ecco il risultato. Una Fluffosa sofficissima che sa di autunno, una salsa Mou salata che da morbidezza per poi finire con del croccante alla frutta secca che da un tocco di natale e rende ancora più godurioso il tutto. Lo so, lo so è ancora presto per i dolci di natale, ma ormai tutti siamo li con la testa, no?

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>3</td>
            <td>uova</td>
          </tr>
          <tr>
            <td>75gr</td>
            <td>farina</td>
          </tr>
          <tr>
            <td>75gr</td>
            <td>mix di frutta secca macinata (noci, noccioline, mandorle e pinoli)</td>
          </tr>
          <tr>
            <td>150gr</td>
            <td>zucchero</td>
          </tr>
          <tr>
            <td>7gr</td>
            <td>lievito per dolci</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>65ml</td>
            <td>olio di semi</td>
          </tr>
          <tr>
            <td>150gr</td>
            <td>acqua</td>
          </tr>
          <tr>
            <td>2-3 gocce</td>
            <td>essenza di mandorla amara</td>
          </tr>
          <tr style="height: 15px;"></tr>
          <tr>          
            <td colspan="2"><b>Croccante</b></td>
          </tr>      
          <tr>
            <td>100gr</td>
            <td>mix di frutta secca (noci, noccioline, mandorle e pinoli)</td>
          </tr>
          <tr>
            <td>100gr</td>
            <td>zucchero</td>
          </tr>
          <tr>
            <td>qualche goccia</td>
            <td>succo di limone</td>
          </tr>
          <tr style="height: 15px;"></tr>
          <tr>          
            <td colspan="2"><b>Salsa Mou</b></td>
          </tr>      
          <tr>
            <td>100gr</td>
            <td>zucchero</td>
          </tr>
          <tr>
            <td>50gr</td>
            <td>burro o margarina</td>
          </tr>
          <tr>
            <td>50ml</td>
            <td>panna liquida</td>
          </tr>
          <tr>
            <td>1/2 cucchiaino</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per uno stampo per Chiffon Cake da 18cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Separate gli albumi dai tuorli e montate a neve gli albumi con due gocce di succo di limone, mettete da parte. In una coppa a parte mettete la farina, la frutta secca macinata, il lievito, un pizzico di sale e lo zucchero, tutto setacciato. Aggiungete i tuorli, l'olio, l'acqua e 2-3 gocce di essenza di mandorla amara. Mescolate il tutto con le fruste elettriche. Adesso aggiungete un po' alla volta gli albumi montati a neve e incoropateli aiutandovi con una spatola. Come al solito con un movimento dall'alto verso il basso, facendo attenzione a non far smontare gli albumi.
![](../2016-11-18-fluffosa-alla-frutta-secca-con-caramello-croccante/impasto.jpg "frangipani © Erica")

Versate l'impasto nello stampo per Chiffon Cake, mi raccomando NON c'è bisogno di imburrarlo ed infarinarlo.
![](../2016-11-18-fluffosa-alla-frutta-secca-con-caramello-croccante/teglia.jpg "frangipani © Erica")

Poi infornate la Fluffosa nel forno preriscaldato a 160°C statico per 70-75min, come sempre fate la prova stecchino. Una volta cotta, capovolgetela e lasciatela in questa posizione finché lei non si staccherà da sola, ci vorrà qualche oretta.
![](../2016-11-18-fluffosa-alla-frutta-secca-con-caramello-croccante/scaravoltata.jpg "frangipani © Erica")

![](../2016-11-18-fluffosa-alla-frutta-secca-con-caramello-croccante/fluffosa.jpg "frangipani © Erica")

Nel frattempo preparate il croccante alla frutta secca. Tritate grossolanamente con un coltello la frutta secca.
![](../2016-11-18-fluffosa-alla-frutta-secca-con-caramello-croccante/fruttasecca.jpg "frangipani © Erica")

Mettete lo zucchero in una padella con qualche goccia di limone e fate sciogliere lo zucchero a temperatura media. Fate attenzione a non bruciare lo zucchero, ma soprattutto a non scottare voi stessi.
![](../2016-11-18-fluffosa-alla-frutta-secca-con-caramello-croccante/caramello.jpg "frangipani © Erica")

Appena lo zucchero si sarà sciolto completamente e avrà ottenuto un colore ambrato, togliete dai fornelli e aggiungete la frutta secca. Mescoalte un'attimino poi versate il composto su di un foglio di carta forno e con l'aiuto di un limone schiacciate un po'. Fate raffreddare completamente, poi spezzettatelo.
![](../2016-11-18-fluffosa-alla-frutta-secca-con-caramello-croccante/croccante.jpg "frangipani © Erica")

Quando la fluffosa sarà "caduta" dalla forma, potete preparare la salsa Mou. Prendete un padellino dai bordi alti e fate sciogliere lo zucchero con un cucchiaio d'acqua. Quando avrà ottenuto un colore ambrato, aggiungete il burro a temperatura ambiente e incorporatelo. Fate attenzione agli schizzi. Poi aggiungete la panna calda e il sale, anche qui fate attenzione agli schizzi. Togliete dai fornelli e mescolate, finché il tutto sarà perfettamente amalgamato.
![](../2016-11-18-fluffosa-alla-frutta-secca-con-caramello-croccante/salsamou.jpg "frangipani © Erica")

Versate subito la salsa sulla Fluffosa se no diventerà dura e sarà impossibile spalmarla sulla torta e finite con i pezzetti di croccante alla frutta secca.
![](../2016-11-18-fluffosa-alla-frutta-secca-con-caramello-croccante/risultato1.jpg "frangipani © Erica")

![](../2016-11-18-fluffosa-alla-frutta-secca-con-caramello-croccante/risultato2.jpg "frangipani © Erica")

![](../2016-11-18-fluffosa-alla-frutta-secca-con-caramello-croccante/risultato3.jpg "frangipani © Erica")

![](../2016-11-18-fluffosa-alla-frutta-secca-con-caramello-croccante/risultato4.jpg "frangipani © Erica")

![](../2016-11-18-fluffosa-alla-frutta-secca-con-caramello-croccante/risultato5.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>