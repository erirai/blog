---
title: "Ciambella vegana al Limone e Mandorle"
date: 2016-01-11
tags:
- limone
- mandorle
- vegan
categories:
- Dolce
- Torte
lang: it
---
![](../2016-01-11-ciambella-al-limone-e-mandorle/header.jpg "frangipani © Erica")

Eccomi qua con il primo post del 2016! Tutto è ritornato alla normalità, le feste sono finite e con le feste anche le vacanze. Con tutto quello che abbiamo mangiato abbiamo voglia solo di cose leggere, ma senza rinunciare ai dolci. Quando si tratta di fare dolci leggeri, scelgo sempre dei dolci vegani. Si preparano in un attimo, sono gustosi, morbidi e, soprattutto per l'assenza delle uova, molto più leggeri. Mio marito qualche giorno fa mi ha chiesto una torta che piacesse a lui. Dovete sapere che è molto difficile trovare un dolce che gli piaccia! Una volta manca il cioccolato, poi manca il limone o l'arancia, poi le noccioline non vanno bene... avete capito no? Questa ciambella è superlimonesca, morbida e si può inzuppare anche nel té (cosa che a lui piace tanto e io detesto). Comunque sia, se avete voglia di un dolce leggero e veloce, e con una bella dose di Vitamina C, questo fa per voi!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          </tr>
          <tr>
            <td>150gr</td>
            <td>olio di semi</td>
          </tr>
          <tr>
            <td>120gr</td>
            <td>zucchero di canna</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>2 cucchiai</td>
            <td>puré di mandorle</td>
          </tr>
          <tr>
            <td>1 bustina</td>
            <td>zucchero vanigliato</td>
          </tr>
          <tr>
            <td>2</td>
            <td>limoni scorza e succo</td>
          </tr>
          <tr>
            <td>3 cucchiaini</td>
            <td>lievito per dolci</td>
          </tr>
          <tr>
            <td>ca. 150ml</td>
            <td>latte di mandorla</td>
           </tr>
          <tr>
            <td>250gr</td>
            <td>farina</td>
          </tr>
          <tr>
            <td>100gr</td>
            <td>fecola di mais</td>
          </tr>
          <tr style="height: 15px;"></tr>
          <tr>          
            <td colspan="2"><b>Bagna & Glassa</b></td>
          </tr>      
          <tr>
            <td>1</td>
            <td>limone solo il succo</td>
          </tr>
          <tr>
            <td>6 cucchiai</td>
            <td>zucchero a velo</td>
          </tr>
          <tr>
            <td>qb</td>
            <td>succo di limone</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete in una ciotola capiente l'olio di semi, lo zucchero di canna, il sale e il puré di mandorle (lo trovate nei negozi bio), la scorza dei due limoni, lo zucchero vanigliato e mescolate bene facendo sciogliere bene il puré di mandorle. Poi aggiungete il succo dei due limoni ed il latte di mandorla e mescolate ancora, se l'impasto risulterà troppo duro aggiungete ancora latte di mandorla (la quantità del latte di mandorla dipende da quanto succo di limone averete ottenuto). Poi poco alla volta aggiungete la farina, il lievito e la fecola di mais setacciati. Amalgamate bene il tutto facendo attenzione a non creare grumi.
![](../2016-01-11-ciambella-al-limone-e-mandorle/impasto.jpg "frangipani © Erica")

Versate l'impasto in una forma per ciambelle o Gugelhupf precedentemente imburrata ed infarinata.
![](../2016-01-11-ciambella-al-limone-e-mandorle/teglia.jpg "frangipani © Erica")

Infornate la torta nel forno preriscaldato statico a 180°C per circa 50min, mi raccomando fate la prova stecchino. Fatela intiepidire un po', poi capovolgetela su di una griglia e con uno stecchino fate tanti buchini. Versate il succo di un limone su tutta la torta aiutandovi con un cucchiaino.
![](../2016-01-11-ciambella-al-limone-e-mandorle/buchini.jpg "frangipani © Erica")

Adesso preparate la glassa: mettete lo zucchero a velo in una coppetta e aggiungete un po' di succo di limone alla volta, finché avrete una glassa bella densa ma scivolosa.
![](../2016-01-11-ciambella-al-limone-e-mandorle/glassa.jpg "frangipani © Erica")

Poi glassate la torta...
![](../2016-01-11-ciambella-al-limone-e-mandorle/risultato.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
