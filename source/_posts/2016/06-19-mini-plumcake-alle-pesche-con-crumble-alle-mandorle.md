---
title: "Mini-Plumcake vegani alle Pesche con Crumble alle Mandorle"
date: 2016-06-16
tags:
- muffin
- dolci
- pesche
- mandorle
- crumble
- vegan
categories:
- Dolce
- "Muffin, Cupcakes, Cake Pops..."
lang: it
---
![](header.jpg "frangipani © Erica")

Scusate la mia lunga assenza, ma la settimana scorza proprio zero voglia di fare qualsiasi cosa! Ha piovuto praticamente tutta la settimana a secchiate. Con tutta l'acqua che ha buttato, stanno marcendo anche tutte le fragole in giardino... Vabbò, l'estate dovrà arrivare prima o poi, no? Nel frattempo portiamo noi un po' d'estate in tavola, usando ingredienti estivi come le pesche. Le pesche che ho mangiato fin ora sono veramente buone, dolci e succose. Potete usare le pesche fresche, il tipo che preferite o anche quelle sciroppate, in caso ne abbiate ancora in dispensa. Io ho usato delle formine da Mini-Plumcake ma i pirottini per Muffin vanno altrettanto bene. Avrete dei dolcetti sofficissimi, succosi e croccanti. Le pesche e le mandorle si sposano veramente bene e il gioco tra morbidezza e croccantezza è meraviglioso... e tutto questo è anche vegan! Allora che aspettate a rifarli?!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Impasto</b></td>
          </tr>
          <tr>
            <td>200gr</td>
            <td>farina</td>
          </tr>
          <tr>
            <td>140gr</td>
            <td>zucchero di canna</td>
          </tr>
          <tr>
            <td>1 bustina</td>
            <td>lievito per dolci</td>
          </tr>
          <tr>
            <td>1 cucchiaino</td>
            <td>vaniglia macinata</td>
          </tr>
          <tr>
            <td>50gr</td>
            <td>olio di semi</td>
          </tr>
          <tr>
            <td>250gr</td>
            <td>latte di riso o soia</td>
          </tr>
          <tr>      
            <td>1 pizzico</td>
            <td>sale</td>
          </tr>
          <tr>      
            <td>2-3</td>
            <td>pesche fresche o sciroppate</td>
          </tr>
          <tr style="height: 15px;"></tr>
          <tr>          
            <td colspan="2"><b>Crumble</b></td>
          </tr>      
          <tr>
            <td>80gr</td>
            <td>margarina</td>
          </tr>
          <tr>
            <td>80gr</td>
            <td>zucchero di canna</td>
          </tr>
          <tr>
            <td>90gr</td>
            <td>farina</td>
          </tr>
          <tr>
            <td>80gr</td>
            <td>mandorle macinate</td>
          </tr>
          <tr>
            <td>1 pizzico</td>
            <td>vaniglia macinata</td>
          </tr>
          <tr>
            <td>1 pizzico</td>
            <td>sale</td>  
          </tr>
        </tbody>
      </table>
      <br></br>
      <i class="pull-right" style="font-size: 80%;">per 9 Mini-Plumcake o 12 Muffin</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Per primo preparate il crumble mettendo tutti gli ingredienti in una coppa e con le punte delle dita impastate il tutto formando delle briciole. Poi mettetelo in frigo finché vi servirà.
![](crumble.jpg "frangipani © Erica")

Adesso tagliate a cubetti due pesche, se è grandissima ne basta una, e mettete da parte. Poi preparate l'impasto per i Mini-Plumcake. Mettete tutti gli ingredienti asciutti in una coppa, mescolate con una frusta a mano, poi aggiungete i due ingredienti liquidi e amalgamate bene tutto finché avrete un composto liscio. A questo punto aggiungete le pesche tagliate a cubetti e date un'ultima mescolata.
![](impasto.jpg "frangipani © Erica")

Versate l'impasto nei pirottini, poi tagliate l'ultima pesca a fettine e mettetele sull'impasto.
![](pirottini1.jpg "frangipani © Erica")

Adesso prendete il crumble e cospargetelo sull'impasto.
![](pirottini2.jpg "frangipani © Erica")

Infornate i Mini-Plumcake nel forno preriscaldato a 180°C statico per 30min, mi raccomando fate sempre la prova stecchino.
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
