---
title: "Pane con Pomodori Secchi in Casseruola"
date: 2016-08-25
tags:
- lievitati
- pomodori
- vegan
categories:
- Salato
- Panificati
label: 2016-08-25-pane
lang: it
---
![](header.jpg "frangipani © Erica")

Era da un bel po' che non facevo il pane, anche perché con questo caldo non ti viene proprio voglia di accendere il forno! Solo che in frigo avevo tante verdure e anche tanti formaggi buoni tra questi le mozzarelline di bufala... Le verdure le ho grigliate, ho messo a tavola i formaggi e una bella insalata di pomodori in questo caso non può mancare! Queste cose buone si mangiano con del buon pane, ancora meglio se il pane è fatto in casa e ancora caldino... Solo che quando faccio il pane, la crosta non mi diventa bella croccante, anche se lo lascio in forno più a lungo. Allora, è buonissimo anche così, bello morbido... ma volevo qualcosa di più rustico! Mi sono informata e sul sito di <a href="http://cakes-cookiesandmore.blogspot.ch/search?q=no+knead" target="_blank">Cakes, Cookies and more</a> ho visto il pane cotto in casseruola, quella in ghisa. Solo a vederlo, sentivo lo scricchiolio della crosta del pane, mmm. Ecco, poi per non fare il pane semplice semplice, ho messo nell'impasto anche i pomodori secchi. Poi, quando il pane è buono, non serve condimento... basta un filo d'olio evo e un pochettino di origano!

Io ho cotto il pane nella casseruola dell'Ikea che ha una capacità di 3l. Se avete una casseruola più grande, aumentate le dosi.

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          </tr>
          <tr>
            <td>500gr</td>
            <td>farina</td>
          </tr>
          <tr>
            <td>2 cucchiaini</td>
            <td>sale</td>
          </tr>
          <tr>
            <td>3gr</td>
            <td>lievito di birra secco</td>
          </tr>
          <tr>
            <td>ca. 350ml</td>
            <td>acqua</td>
          </tr>
          <tr>
            <td>3-4 cucchiai</td>
            <td>pomodori secchi tritati</td>          
          </tr>
        </tbody>
      </table>
      <br></br>
      <i class="pull-right" style="font-size: 80%;">per una casseruola da 3l</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Preparate la pasta di pane mettendo la farina ed il sale nella planetaria e mescolate un po', poi fate sciogliere il lievito nell'acqua, aggiungetela alla farina e azionate la planetaria. Lasciate impastare finché l'impasto si staccherà dalle pareti della ciotola. Se l'impasto è troppo duro aggiungete ancora acqua, se è troppo mollo aggiungete farina. Poi mettete l'impasto su di un piano di lavoro infarinato e lavoratelo con le mani ancora per qualche minuto. Mettete l'impasto in una ciotola capiente, copritela bene e mettete a lievitare a temperatura ambiente per almeno 2-3 ore o almeno finché avrà raddoppiato il suo volume. Se non avete tutto questo tempo aumentate la quantità del lievito. Passato il tempo necessario, prendete l'impasto e mettetelo su di un piano di lavoro infarinato. Allargate l'impasto e cospargetelo con i pomodori secchi tritati. Impastate velocemente in modo che i pomodori secchi si leghino bene all'impasto. Prendete un recipiente che abbia più o meno la stessa grandezza della casseruola che userete per la cottura e infarinatelo bene. Metteteci l'impasto, un'altra spolverata di farina e coprite bene.
![](lievitare.jpg "frangipani © Erica")

A questo punto fate lievitare l'impasto per altre 2 ore.
![](lievitato.jpg "frangipani © Erica")

Nel frattempo riscaldate il forno a 220°C statico e infornate la casseruola con il coperchio (vuota). Lasciatela in forno per 30min. Poi uscite la casseruola dal forno, attenti a non scottarvi, e senza toccare troppo l'impasto, versatelo nella casseruola preriscaldata.
![](casseruola.jpg "frangipani © Erica")

Chiudete la casseruola con il coperchio e rimetttela nel forno per 30min.
![](fornoconcoperchio.jpg "frangipani © Erica")

Passati i 30min, togliete il coperchio e lasciate cuocere in forno ancora per 20-25min.
![](fornosenzacoperchio.jpg "frangipani © Erica")

Appena il pane è pronto, cercate di uscirlo subito dalla casseruola e metttelo su di una griglia. In questo modo non si creerà umidità e il pane rimarrà bello croccante.
![](risultato1.jpg "frangipani © Erica")

![](risultato2.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
