---
title: "Torta Brisé con Crema Frangipane e Albicocche"
date: 2016-06-28
tags:
- albicocche
- mandorle
- estate
categories:
- Dolce
- Torte
lang: it
---
![](header.jpg "frangipani © Erica")

> Buon Compleanno Zio Arduino!

Mamma mia, ma avete visto che partitia ieri?! Avete visto come hanno giocato bene i ragazzi della nostra Nazionale? Che emozione... Al fischio finale tutti a zompare in giro, i miei due piccoli mi hanno pure messa K.O.! Vedremo cosa combinano sabato contro la Germania... Restando in zona tedesca, oggi fa il compleanno lo zio di mio marito, che purtroppo, essendo prete, non vive proprio nelle nostre vicinanze, ma per festeggiare un pezzo di torta lo mangiamo anche noi!

Ho scoperto questa meraviglia di crema frangipane e la ADORO! Mi piaciono tantissimo le mandorle, poi insieme alle albicocche che ancora sono acidule, è una favola. Come base per la torta ho fatto una pasta brisé. La pasta frolla mi sembrava forse un po' pesantuccia, poi siamo in estate e i dolci in questo periodo sono decisamente più leggeri. Se avete fretta, potete usare anche un rotolo di pasta sfoglia, viene ottima anche con quella. La pasta brisé si prepara in un attimo, serve solo un pochettino di riposo in frigo e la crema frangipane è pronta in un batter d'occhio. Ha tutte le carte in regola per un dolce estivo veloce ma soprattutto ottimo! Provate per credere!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Pasta Brisé</b></td>
          </tr>
          <tr>
            <td>175gr</td>
            <td>farina</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>1 cucchiaio</td>
            <td>zucchero</td>
          </tr>
          <tr>
            <td>1 pizzico</td>
            <td>vaniglia macinata</td>
          </tr>
          <tr>
            <td>110gr</td>
            <td>burro o margarina</td>
          </tr>
          <tr>
            <td>30-60ml</td>
            <td>acqua fredda</td>
          </tr>
          <tr style="height: 15px;"></tr>
          <tr>          
            <td colspan="2"><b>Crema Frangipane</b></td>
          </tr>      
          <tr>
            <td>120gr</td>
            <td>burro o margarina</td>
          </tr>
          <tr>
            <td>120gr</td>
            <td>zucchero</td>
          </tr>
          <tr>
            <td>1 pizzico</td>
            <td>vaniglia macinata</td>
          </tr>
          <tr>
            <td>2</td>
            <td>uova</td>
          </tr>
          <tr>
            <td>150gr</td>
            <td>mandorle macinate o farina di mandorle</td>
          </tr>
          <tr>
            <td>ca. 8-10</td>
            <td>albicocche</td>            
          </tr>
        </tbody>
      </table>
      <br></br>
      <i class="pull-right" style="font-size: 80%;">per una teglia da 22cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per prima cosa preparate la pasta brisé. Mettete in una coppa capiente la farina, il sale, la vaniglia e lo zucchero e mescolate con un cucchiaio. Poi aggiungete il burro freddo a pezzettini. Con le punte delle dita impastate velocemente creando un composto sabbioso. A questo punto aggiungete 30ml d'acqua fredda e iniziate ad impastare. Aggiungete la quantità d'acqua che serve per compattare il tutto. Alla fine dovrete avere un panetto compatto e liscio. Avvolgetelo con della pellicola trasparente e fatelo riposare in frigo per un'oretta.
![](brise.jpg "frangipani © Erica")

Nel frattempo preparate la crema frangipane. In una coppa mettete il burro, lo zucchero e la vaniglia e mescolate il tutto con le fruste elettriche finché il composto diventerà bello chiaro e spumoso. Poi aggiungete le uova uno alla volta. Quando le uova saranno completamente amalgamate, spegnete le fruste elettriche, aggiungete le mandorle macinate e con un cucchiaio di legno mescolate il tutto. Mettete la crema in frigo.
![](frangipane.jpg "frangipani © Erica")

Passata un'oretta, uscite la pasta brisé dal frigo e con un mattarello stendetela tra due fogli di carta forno fino ad uno spessore di 3mm circa. Rivestite una teglia da 22cm e lasciate di sotto la carta forno. Aggiustate bene i bordi. Versate la crema frangipane sulla pasta brisé e livellate bene. Poi lavate ed asciugate le albicocche. Tagliatele a metà, togliete il nocciolo e adagiatele sulla crema.
![](teglia.jpg "frangipani © Erica")

Infornate la torta nel forno preriscaldato a 190°C statico per 40-45min o almeno finché la crema frangipane risulterà scuretta e croccante. Fatela raffreddare nella teglia stessa, poi tenetela in frigo finché la servirete.

![](risultato1.jpg "frangipani © Erica")

Per non scordarci della vittoria contro la Spagna ho fatto una foto anche con la nostra bandiera e con la palla ufficiale dell'Euro2016 (la palla l'abbiamo vinta al MegaWin della Migros)...
![](risultato2.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
