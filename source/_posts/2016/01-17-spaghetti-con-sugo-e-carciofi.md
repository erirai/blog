---
title: "Spaghetti con Sugo e Carciofi"
date: 2016-01-17
tags:
- primi
- pomodori
- carciofi
- vegan
categories:
- Salato
- "Primi Piatti"
lang: it
---
![](header.jpg "frangipani © Erica")

È ufficiale, mio Papà è il mio spacciatore di carciofi! Ecco! Questa volta come li preparo? Siiiiiiiiiiii, col sugo. Non vi dico che profumo in cucina... L'odore del sugo unito con i carciofi, mmm! Questo è un modo per fare un classico sugo di pomodoro, un po' diverso dal solito. C'è chi dice che il sugo di pomodoro non ha bisogno di nessun arricchimento (mio marito), c'è invece a chi piace cambiare e mettere qualcosina in più (io). Non ho buttato assolutamente niente dei carciofi: il cuore tenero del carciofo e i gambi li ho messi nel sugo, le foglie esterne le ho bollite e le abbiamo mangiate inzuppate in olio e aceto. Da noi non si butta niente o almeno ci proviamo...


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          </tr>
          <tr>
            <td>350gr</td>
            <td>Spaghetti o altra pasta</td>
          </tr>
          <tr>
            <td>1</td>
            <td>spicchio d'aglio</td>
          </tr>
          <tr>
            <td>2-3</td>
            <td>carciofi col cambo</td>
          </tr>
          <tr>
            <td>1 bottiglia</td>
            <td>passata di pomodoro</td>
          </tr>
          <tr>
            <td>qb</td>
            <td>basilico</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>  
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Togliete le foglie esterne dure del carciofo e mettetele da parte. Tagliate le punte e finite di pulire il cuore del carciofo. Tagliatelo a metà, togliete la barbetta e tagliatelo a listarelle fine.
![](carciofi.jpg "frangipani © Erica")

Pulite i gambi tagliando via i filamenti esterni e tagliateli a rondelle. Mettete in una padella o in una pentola uno spicchio d'aglio con un filo d'olio evo e un pizzico di sale, fatelo soffriggere poi aggiungete i carciofi e i gambi e fateli rosolare un po'.
![](carciofipadella.jpg "frangipani © Erica")

A questo punto aggiungete la passata di pomodoro, allungate con un po' d'acqua, mettete qualche fogliolina di basilico e fate andare a fuoco moderato finché il sugo non si sarà addensato, non vi dimenticate di aggiustare di sale.
![](sugo.jpg "frangipani © Erica")

Mettete le foglie esterne dei carciofi che avevate messo da parte in una pentola capiente, riempite con l'acqua, portate ad ebollizione e fateli bollire ancora per una decina di minuti. Scolate le foglie e buttate la pasta nella stessa acqua di cottura delle foglie dei carciofi e salate. Le foglie dei carciofi le potete mangiare così, inzuppandole in olio e aceto, mia figlia li adora!
![](foglie.jpg "frangipani © Erica")

Quando la pasta sarà cotta, scolatela e passatela nella pentola con il sugo aggiungendo un po' di acqua di cottura. Fatela mantecare un attimino poi impiattate!
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
