---
title: "Torta Salata con Crema di Parmigiano e Verdure"
date: 2016-03-25
tags:
- torta salata
- vegan
categories:
- Salato
- "Torte salate, Muffin salati..."
---
![](header.jpg "frangipani © Erica")

Avete ancora bisogno di qualche idea per qualcosa di buono per il pranzo di Pasqua o Pasqetta? Eccola! Sul Blog di Chiarapassion (<a href="http://www.chiarapassion.com/2015/06/torta-salata-con-verdure-facile-e-veloce.html" target="_blank">chiarapassion.com</a>) ho visto questa bellissima torta salata. Avete lo stampo col fondo rialzato? Questa è la torta salata perfetta per usarlo! Il risultato sarà ottimo ma anche bellissimo! Una soffice base, una cremosa crema al parmigiano e la croccantezza delle verdure... Che volete di più?! Potete farcire la base della torta come preferite, sbizzarritevi!


<div id="wrapper" style="text-align: center">    
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Base della torta salata</b></td>
          </tr>
          <tr>
            <td>2</td>
            <td>uova</td>
          </tr>
          <tr>
            <td>150ml</td>
            <td>latte</td>
          </tr>
          <tr>
            <td>80ml</td>
            <td>olio di semi di arachide</td>
          </tr>
          <tr>
            <td>200gr</td>
            <td>farina</td>
          </tr>
          <tr>
            <td>100gr</td>
            <td>parmigiano grattugiano</td>
          </tr>
          <tr>
            <td>1 bustina</td>
            <td>lievito per dolci</td>
          </tr>
          <tr>
            <td>qb</td>
            <td>sale</td>
          </tr>
          <tr style="height: 15px;"></tr>
          <tr>          
            <td colspan="2"><b>Crema al Parmigiano</b></td>
          </tr>
          <tr>
            <td>250ml</td>
            <td>latte</td>
          </tr>
          <tr>
            <td>35gr</td>
            <td>farina</td>
          </tr>
          <tr>
            <td>15gr</td>
            <td>amido di mais</td>
          </tr>
          <tr>
            <td>50gr</td>
            <td>parmigiano grattugiato</td>
          </tr>
          <tr>
            <td>20gr</td>
            <td>burro o margarina</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>qb</td>
            <td>noce moscata</td>    
          </tr>
          <tr style="height: 15px;"></tr>
          <tr>          
            <td colspan="2"><b>Verdure</b></td>
          </tr>
          <tr>
            <td>1</td>
            <td>cipollotto fresco</td>
          </tr>
          <tr>      
            <td>2</td>
            <td>carote</td>
          </tr>
          <tr>
            <td>1</td>
            <td>peperone</td>
          </tr>
          <tr>      
            <td>1</td>
            <td>melanzana piccola</td>
          </tr>
          <tr>
            <td>2</td>
            <td>zucchine</td>
          </tr>
          <tr>      
            <td>2 spicchi</td>
            <td>aglio</td>
          </tr>
          <tr>
            <td>qb</td>
            <td>olio evo</td>
          </tr>
          <tr>      
            <td>qb</td>
            <td>sale</td>
          </tr>
          <tr>      
            <td>qb</td>
            <td>timo fresco</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Preparate la base della torta: mettete le uova, l'olio ed il latte in una coppa capiente e mescolate il tutto con la frusta a mano, poi aggiungete il resto degli ingredienti e finite di amalgamare il tutto con un cucchiaio.
![](impasto.jpg "frangipani © Erica")

Versate l'impasto nella teglia col fondo rialzato precedentemente imburrata ed infarinata.
![](teglia.jpg "frangipani © Erica")

Infornatela nel forno preriscaldato a 180°C statico per 25-30min, mi raccomando fate la prova stecchino. Fatela raffreddare leggermente, poi scaravoltatela su di una griglia e fatela raffreddare completamente.
![](base.jpg "frangipani © Erica")

Nel frattempo preparate la crema al parmigiano: Mettete la farina e l'amido di mais in un pentolino poi aggiungete a filo il latte sempre mescolando con la frusta a mano. Quando le farine si saranno sciolte completamente, mettete il pentolino sul fornello, a fiamma moderata, sempre mescolando, fate addensare la crema. Appena si sarà addensata togliete il pentolino dai fornelli e aggiungete il parmigiano grattugiato, il burro e la noce moscata. Continuate a mescolare finché il tutto si sarà completamente amalgamato. Salate alla fine, sempre se c'è bisogno... Poi fatela raffreddare coperta a contatto con la pellicola trasparente.
![](crema.jpg "frangipani © Erica")

Dedichiamoci alle verdure: Pulite tutte le verdure e tagliatele a julienne con l'apposito attrezzo (o tagliandoli finemente con un coltello). Mettete tutto in una pirofila con sotto della carta forno, mettete un bel po' d'olio evo, due spicchi d'aglio in camicia, un po' di sale e qualche rametto di timo fresco. A questo punto mescolate il tutto con le mani.
![](verdure.jpg "frangipani © Erica")

Infornate nel forno preriscaldato a 200°C ventilato per 20min. Poi fatele raffreddare, non vi dimenticate di togliere l'aglio.

Quando avete tutto pronto, mettete nell'incavo la crema al parmigiano...
![](farcire.jpg "frangipani © Erica")

Poi sopra le verdure...
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>