---
title: "Marmellata di Zucca"
date: 2016-09-30
tags:
- zucca
- conserve
- marmellata
categories:
- Dolce
- Conserve
label: 2016-09-30-marmellata
lang: it
---
![](header.jpg "frangipani © Erica")

Chattando con le mie amiche Fabulose, siamo venute a parlare di zucca e Silvia mi ha detto, che loro fanno la marmellata di zucca. Ecco, quando sento queste cose, io mi incuriosisco e non posso fare altro che provarle! Quindi sono andata a comprare la zucca e ho fatto la marmellata. Ed è proprio ottima. Buonissima, non pensavo...  Non ha quella nota acidula che hanno le solite marmellate o confetture, ma ha un gusto molto morbido, delicato e dolce. È ottima a colazione sul pane, con dei formaggi o magari nella crostata. In confronto alle solite marmellate, c'è poco zucchero, quindi va consumata entro breve, 3 mesetti. 

Dato che ci sono, faccio un po' di pubblicità per il lavoro meraviglioso che fa Silvia, che sul Web la trovate come <a href="http://ilmondodiami.blogspot.ch" target="_blank">Il Mondo di Ami</a>. Con le sue manine d'oro crea delle vere opere d'arte fatte all'uncinetto. Date anche un'occhiata al suo profilo Instagram <a href="https://www.instagram.com/ilmondodiami/" target="_blank">@ilmondodiami</a> e naturalmente la trovate anche su <a href="http://fabulousity.it" target="_blank">Fabulousity.it</a>.

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>1kg</td>
            <td>polpa di zucca</td>
          </tr>
          <tr>
            <td>1</td>
            <td>limone solo il succo</td>
          </tr>
          <tr>
            <td>1</td>
            <td>stecca di vaniglia</td>
          </tr>
          <tr>
            <td>qb</td>
            <td>vino passito o Marsala</td>
          </tr>
          <tr>
            <td>350gr</td>
            <td>zucchero di canna</td>          
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 4 vasetti</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Prendete un tipo di zucca dalla polpa soda e asciutta, sbucciatela e tagliatela a quadrotti. Mettete la zucca in una pentola capiente con un bicchiere d'acqua, il succo di limone e i semini della stecca di vaniglia. 
![](zucca.jpg "frangipani © Erica")

Quindi fatela cuocere a fuoco medio finché si sarà ammorbidita completamente. Se c'è bisogno, aggiungete ancora dell'acqua. Frullatela con il mixer ad immersione ottenendo una purea liscia e senza grumi. A questo punto aggiungete lo zucchero ed il vino passito o il marsala. L'ultimo ingrediente è facoltativo, ma ci sta veramente bene! Fate cuocere finché il composto non si sarà addensato a tal punto da rimanere attaccato al cucchiao senza scivolare via.
![](cotta.jpg "frangipani © Erica")

Riempite la marmellata ancora calda nei vasetti precedentemente sterilizzati aiutandovi con un imbuto per marmellate, chiudete i vasetti e metteteli sottosopra per creare un sottovuoto.
![](invasare.jpg "frangipani © Erica")

Appena si è raffreddata potete girare i vasetti...
![](risultato1.jpg "frangipani © Erica")

![](risultato2.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
