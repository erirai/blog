---
title: "Gnocchi al Basilico con Crema di Peperoni"
date: 2016-08-04
tags:
- gnocchi
- estate
- peperoni
- vegan
categories:
- Salato
- "Primi Piatti"
label: 2016-08-04-gnocchi-al-basilico
lang: it
---
![](header.jpg "frangipani © Erica")

Oggi avevo proprio voglia di cucinare qualcosa di speciale, qualcosa di nuovo e mi sono messa a sfogliare il libro di ricette di Attila Hildmann "Vegan Italian Style". È un libro favoloso! Ci sono delle ricette buonissime e la sua interpretazione vegan della cucina italiana gli è riuscita veramente bene.
Ho sfogliato il libro tenendo in mente quello che avevo in frigo. E ho visto questa ricetta "Gnocchi al Basilico con Crema di Peperoni"! Sentivo il profumo del basilico fondersi col profumo dei peperoni solo guardando la foto del piatto, quindi mi sono messa all'opera! Durante la preparazione in cucina c'era un profumo che non vi dico... I profumi dell'estate!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Gnocchi</b></td>
          </tr>
          <tr>
            <td>1.4kg</td>
            <td>patate farinose</td>
          </tr>
          <tr>
            <td>qb</td>
            <td>farina</td>
          </tr>
          <tr>
            <td>70gr</td>
            <td>foglie di basilico</td>
          </tr>
          <tr style="height: 15px;"></tr>
          <tr>          
            <td colspan="2"><b>Crema di Peperoni</b></td>
          </tr>      
          <tr>
            <td>2</td>
            <td>peperoni</td>
          </tr>
          <tr>
            <td>500gr</td>
            <td>pomodorini</td>
          </tr>
          <tr>
            <td>2 spicchi</td>
            <td>aglio</td>
          </tr>
          <tr>
            <td>150ml</td>
            <td>panna vegetale</td>
          </tr>
          <tr>
            <td>qb</td>
            <td>basilico</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>olio evo</td>        
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4-6 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per prima cosa mettete a bollire le patate in abbondante acqua. Quando saranno cotte, scolatele e pelatele. Poi passatele nello schiacciapatate e mettetele in una coppa capiente. Sciacquate le foglie di basilico, prendete la metà delle foglie ancora umide e frullatele con il mixer ad immersione. Asciugate bene l'altra metà delle foglie e tritatele col coltello. Versate tutto il basilico nelle patate facendo attenzione a eliminare l'acqua che si sarà creata nel basilico frullato. Se volete potete aggiungere anche un po' di parmigiano grattugiato, ci sta molto bene, sempre se non siete vegani. Adesso potete iniziare ad impastare aggiungendo un pochettino di farina alla volta. Il composto dovrà essere soffice, non appiccicoso ma non duro. A me sono serviti solo 250gr di farina, perché le patate erano belle farinose e asciutte. Poi fate riposare l'impasto per mezz'oretta.
![](impasto.jpg "frangipani © Erica")

Nel frattempo preparate la crema di peperoni. Lavate i peperoni, eliminate i semini ed i filamenti bianchi, poi tagliateli a pezzetti. In una padella mettete un filo d'olio evo e l'aglio. Fatelo soffriggere poi aggiungete i peperoni e fateli rosolare mescolando spesso. Dopo qualche minuto aggiungete i pomodorini tagliati a metà. 
![](cremacruda.jpg "frangipani © Erica")

Fate cuocere il tutto a fiamma moderata finché si sarà ammorbidito. A questo punto frullateli insieme alla panna vegetale. Rimettete la crema nella padella, aggiustate di sale e aggiungete qualche fogliolina di basilico. Rimettete la crema sui fornelli ma alla temperatura minima, giusto per tenerlo al caldo.
![](crema.jpg "frangipani © Erica")

Ora preparate gli gnocchi. Infarinate il piano di lavoro, prendete un pochettino d'impasto, formate un salsicciotto e poi tagliatelo a tocchetti.
![](gnocchi.jpg "frangipani © Erica")

Se volete rigateli con l'apposito attrezzino o con una forchetta. 
![](gnocchirigati.jpg "frangipani © Erica")

Mettete a bollire abbondante acqua. Appena bolle salate l'acqua, prendete una bella manciata di gnocchi e versateli nell'acqua. Appena vengono a galla, scolateli e aggiungeteli nella padella con il condimento.
![](pentola.jpg "frangipani © Erica")

![](padella.jpg "frangipani © Erica")

Procedete in questo modo finché avrete cotto tutti gli gnocchi. Alla fine, se c'è bisogno, aggiungete un pochettino d'acqua di cottura e le foglie di basilico spezzettate e fateli mantecare per qualche minuto. Mescolate molto delicatamente altrimenti si rompono! Serviteli ancora belli caldi...
![](risultato.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
