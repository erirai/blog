---
title: "Cheesecake a Pois al Lime e Rabarbaro"
date: 2016-05-20
tags:
- cheesecake
- dolci
- pasta frolla
- rabarbaro
categories:
- Dolce
- "Crostate, Tartes..."
---
![](header.jpg "frangipani © Erica")

Era ora di fare di nuovo una bella Cheesecake fresca fresca... è ancora periodo di rabarbaro quindi lo uso! La ricetta l'ho presa dal fantastico Blog di (<a href="http://knusperstuebchen.net/2015/03/22/fruehling-hereinspaziert-cremigster-limetten-rhabarber-puenktchen-cheesecake/" target="_blank">Das Knusperstübchen</a>), se parlate il tedesco ve lo consiglio vivamente! Il profumo di questa Cheesecake è una meraviglia, si sentono il lime e il rabarbaro, una freschezza che non vi dico! La cosa negativa? Richiede un sacco di tempo, più l'attesa che la preparazione... Praticamente mercoledì sera ho messo a macerare il rabarbaro per tutta la notte, giovedì ho preparato la Cheesecake e l'ho lasciata riposare in frigo tutta la notte per poi portarla dai miei venerdì sera. Vi assicuro che ne vale assolutamente la pena, ma calcolate bene i tempi. La cosa bella di questa Cheesecake sono proprio quei pois rosa dentro e sopra la torta che danno un tocco in più. Con questa Cheesecake farete sicuramente un figurone e tutti saranno estasiati della sua bontà!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Impasto</b></td>
          </tr>
          <tr>
            <td>160gr</td>
            <td>farina</td>
          </tr>
          <tr>
            <td>90gr</td>
            <td>burro o margarina</td>
          </tr>
          <tr>
            <td>40gr</td>
            <td>zucchero a velo</td>
          </tr>
          <tr>
            <td>1</td>
            <td>uovo</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr style="height: 15px;"></tr>
          <tr>          
            <td colspan="2"><b>Farcia</b></td>
          </tr>      
          <tr>
            <td>2</td>
            <td>uova</td>
          </tr>
          <tr>
            <td>100gr</td>
            <td>zucchero di canna</td>
          </tr>
          <tr>
            <td>300gr</td>
            <td>formaggio spalmabile</td>
          </tr>
          <tr>
            <td>100gr</td>
            <td>crème fraiche o panna acida</td>
          </tr>
          <tr>
            <td>1</td>
            <td>stecca di vaniglia solo i semini</td>
          </tr>
          <tr>
            <td>2</td>
            <td>lime</td>
          </tr>
          <tr>
            <td>1.5 cucchiaio</td>
            <td>farina</td>
          </tr>
          <tr style="height: 15px;"></tr>
          <tr>          
            <td colspan="2"><b>Composta e Succo</b></td>
          </tr>      
          <tr>
            <td>5 stecche</td>
            <td>rabarbaro</td>
          </tr>
          <tr>
            <td>100gr</td>
            <td>zucchero di canna</td>
          </tr>
          <tr>
            <td>1</td>
            <td>lime solo il succo</td>
          </tr>
          <tr>
            <td>1 cucchiaio</td>
            <td>amido di mais o simile</td>
          </tr>
          <tr>
            <td>1 manciata</td>
            <td>lamponi</td>    
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera da 20cm</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Per prima cosa dovete mettere a macerare il rabarbaro. Dunque pulitelo e tagliatelo a pezzetti da 3-4cm, mettetelo in una coppa e aggiungete il succo del lime e lo zucchero. Mescolate bene e mettetelo in frigo per tutta la notte.
![](rabarbaro.jpg "frangipani © Erica")

Dopo tutta la notte, ecco il risultato.
![](rabarbaromacerato.jpg "frangipani © Erica")

Prendete la metà del rabarbaro senza il succo e mettetelo da parte, cercate di prendere i pezzi più belli.
![](rabarbarodaparte.jpg "frangipani © Erica")

Il resto lo mettete in un pentolino con una manciata di lamponi e lo portate ad ebollizione. 
![](pentolino.jpg "frangipani © Erica")

Fate bollire per 2min, poi passate il tutto a setaccio facendo uscire tutto il succo. Il succo lo mettete di nuovo nel pentolino, la polpa la mettete da parte e se vi piace ve la mangiate. Fate bollire di nuovo il succo del rabarbaro, poi aggiungete l'amido di mais sciolto in un poco d'acqua e fate andare a fuoco lento finché si sarà addensato. A questo punto dividete il succo in due parti. Una metà la mettete da parte a raffreddare.
![](succo.jpg "frangipani © Erica")

L'altra metà la aggiungete al rabarbaro che avevate messo da parte all'inizio. Mettete da parte, vi servirà alla fine quando servirete la torta.
![](composta.jpg "frangipani © Erica")

Adesso preparate l'impasto per la Cheesecake. Mettete tutti gli ingredienti in una coppa e impastate velocemente con le mani. Appena si sarà compattato il tutto, avvolgetela con della pellicola trasparente e fatela riposare in frigo per un'oretta.
![](impasto.jpg "frangipani © Erica")

Passato il tempo necessario, uscite l'impasto dal frigo e stendetelo tra due fogli di carta forno. Rivestite una teglia a cerniera precedentemente foderata con della carta forno. Fate aderire molto bene l'impasto ai bordi, poi rimettetela in frigo per mezz'oretta. 
![](tegliaimpasto.jpg "frangipani © Erica")

A questo punto dovete fare una prima cottura in bianco, quindi infornate la teglia nel forno preriscaldato a 180°C statico per 10min. 
![](cotturainbianco.jpg "frangipani © Erica")

Fatela raffreddare, poi coprite molto bene la teglia con della carta stagnola, per non fare bagnare la torta durante la cottura a Bagnomaria. Mettete la teglia per la Cheesecake in un'altra teglia con il bordo alto. Dopo dovrete riempire la teglia grande con l'acqua fino a 3/4 dell'altezza della Cheesecake.
![](tegliabagnomaria.jpg "frangipani © Erica")

Adesso preparate la farcia. In una coppa mettete le uova e lo zucchero. Montateli con le fruste elettriche finché il composto risulterà bello spumoso, gonfio e chiaro. In una coppa a parte mettete il resto degli ingredienti, amalgamateli bene sempre con le fruste elettriche. Poi versate il composto con il formaggio spalmabile nelle uova e molto delicatamente con una frusta a mano amalgamate i due composti (scusate, mi sono dimenticata di fare la foto). Versate 3/4 della farcia nella teglia rotonda, il resto della farcia lo mischiate con il succo del rabarbaro che avevate preparato in anticipo (solo quello senza il rabarbaro). Versate questo composto rosa in un sac à poche e facendo attenzione fate dei pois nella e sulla Cheesecake.
![](teglia.jpg "frangipani © Erica")

A questo punto mettete le due teglie nel forno preriscaldato a 150°C ventilato, fate molta attenzione a non fare rovinare i pois. Per la cottura a Bagnomaria mettete dell'acqua nella teglia grande fino ad arrivare a 3/4 dell'altezza della teglia con la Cheesecake. 
![](bagnomaria.jpg "frangipani © Erica")

Chiudete il forno e fate cuocere per 60min. Dopo 15min coprite la Cheesecake con della carta stagnola per non far prendere colore alla superfice. Appena sarà cotta, uscitela dal forno. Aspettate un pochettino, poi toglietela dall'acqua e fatela raffreddare completamente nella forma stessa.
![](cotta.jpg "frangipani © Erica")

Togliete la Cheesecake dalla teglia e lasciatela in frigo per almeno due ore, ma ancora meglio per tutta la notte. Prima di servirla, versate la composta di rabarbaro sulla Cheesecake e gustatela bella fredda (i pezzi di rabarbaro non li mangiate, sono più per bellezza).
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
