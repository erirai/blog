---
title: "Sprinkle Cookies"
date: 2016-12-20
tags:
- biscotti
- cioccolato
- natale
categories:
- Dolce
- Biscotti
label: 2016-12-20-sprinkle-cookies
lang: it
---
![](header.jpg "frangipani © Erica")

A Halloween ho preparato per mia sorella dei Cupcakes per i suoi colleghi in ufficio. Neanche due giorni dopo mi chiede: "Potresti prepararmi dei Cupcakes anche per Natale?". Ok, a parte il fatto che ancora eravamo agli inizi di novembre e che definitivamente ci stava prendendo gusto a fare delle ordinazioni da me... mi manda delle foto di Cupcakes natalizi bellissimi, tutti decorati in pasta di zucchero. Ecco, non avendo neanche mai toccato con un dito la pasta di zucchero, lei non può sapere quando tempo ci vuole per decorare dei Cupcakes con la pasta di zucchero. Certo, mi piacerebbe farlo, ma purtroppo il tempo è tiranno! Dunque le ho proposto questi Cookies molto natalizi ed ha accettato. Anche perché le ho detto o questo o niente! Questi Cookies sono buonissimi, molto colorati e fanno subito natale. Avete l'impasto base che potete arricchire come volete. In questo caso ho aggiunto le codettes colorate e al centro un pezzetto di cioccolato. Si preparano molto velocemente e sono perfetti da regalare... Quindi, se volete regalare un pensierino a qualcuno, magari ai vicini o ai colleghi di lavoro, questi Sprinkle Cookies fanno per voi!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>225gr</td>
            <td>burro morbido</td>
          </tr>
          <tr>
            <td>140gr</td>
            <td>zucchero finissimo</td>
          </tr>
          <tr>
            <td>1</td>
            <td>tuorlo d'uovo</td>
          </tr>
          <tr>
            <td>1 bustina</td>
            <td>zucchero vanigliato</td>
          </tr>
          <tr>
            <td>250gr</td>
            <td>farina</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>qb</td>
            <td>codettes colorate</td>
          </tr>
          <tr>
            <td>ca. 20 pezzetti</td>
            <td>cioccolato fondente</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 20 biscotti</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete il burro e lo zucchero in una coppa e mescolate con un cucchiaio, finché i due ingredienti si saranno amalgamati bene. Poi mettete il tuorlo d'uovo e lo zucchero vanigliato e mescolate ancora. Aggiungete la farina setacciata ed un pizzico di sale e continuate a mescolare. Per ultimo aggiungete le codettes colorate e impastate velocemente con le mani. 
![](impasto.jpg "frangipani © Erica")

Prendete una cucchiaiata d'impasto, mettete un pezzetto di cioccolato fondente al centro.
![](cioccolato.jpg "frangipani © Erica")

Ricoprite bene formando una pallina. Mettete i cookies su di una teglia con sotto della carta forno. Aggiungete delle codettes a stella o altri (se volete) e schiacciatela un po'.
![](teglia.jpg "frangipani © Erica")

Infornate i cookies nel forno preriscaldato statico a 190°C per 12-15min. Fateli raffreddare nella teglia stessa.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
