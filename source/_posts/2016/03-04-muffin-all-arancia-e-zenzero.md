---
title: "Muffin vegani all'Arancia e Zenzero"
date: 2016-03-04
tags:
- muffin
- arance
- inverno
- vegan
categories:
- Dolce
- "Muffin, Cupcakes, Cake Pops..."
lang: it
---
![](../2016-03-04-muffin-all-arancia-e-zenzero/header.jpg "frangipani © Erica")

Eh si, finalmente è arrivato Marzo! Marzo porta la primavera, il sole, i fiori... almeno dovrebbe... Qui piove, fa freddo, nevica, poi c'è il sole, poi nevica, poi piove, poi vento... Schifo, schifo, schifo! Vorrei dedicarmi piano piano ai dolci primaverili ma non mi viene proprio voglia con questo tempo! Spero solo che il sole arrivi presto, abbiamo tanto bisogno di TE, o sole mio. Comunque è pur sempre inverno ancora e quest'inverno le arance sono state veramente ottime. Oggi vi propongo questi Muffin all'Arancia e Zenzero. Come tutti i Muffin vegani, si preparano in un attimo, li ho preparati sta mattina presto prima che si svegliassero i miei due terremoti. Sono freschi, sono fruttosi, ma soprattutto sono di una morbidezza incredibile. Provare per credere!

<div id="wrapper" style="text-align: center">
  <div id="yourdiv" style="display: inline-block;">
	<div class="ingredients">
	  <div class="ingredients-title">Ingredienti</div>
	  <table>
	    <tbody>
	      </tr>
	      <tr>
	        <td>3</td>
	        <td>arance</td>
	      </tr>
	      <tr>
	        <td>1 pezzo</td>
	        <td>zenzero</td>
	      </tr>
	      <tr>
	        <td>250gr</td>
	        <td>farina</td>
	      </tr>
	      <tr>
	        <td>200gr</td>
	        <td>zucchero</td>
	      </tr>
	      <tr>
	        <td>2 cucchiaini rasi</td>
	        <td>bicarbonato</td>
	      </tr>
	      <tr>
	      	<td>1/2 cucchiaino</td>
	        <td>vaniglia in polvere</td>
	      </tr>
	      <tr>
	        <td>1 pizzico</td>
	        <td>sale</td>
	      </tr>
	      <tr>
	        <td>80ml</td>
	        <td>latte vegetale</td>
	      </tr>
	      <tr>
	        <td>50ml</td>
	        <td>olio di girasole</td>
	      </tr>
	      <tr>
	        <td>150gr</td>
	        <td>yogurt di soia non zuccherato</td>
	      </tr>
	      <tr>
	        <td>2 cucchiaini</td>
	        <td>aceto di mele</td>   
	      </tr>
	    </tbody>
	  </table>
	  <br></br>
	  <i class="pull-right" style="font-size: 80%;">per ca. 15 Muffin</i>
	</div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Pelate a vivo le arance, poi tagliatele a pezzettini e raccogliete tutto il succo. Mettete tutte e due le cose da parte.
![](../2016-03-04-muffin-all-arancia-e-zenzero/arance.jpg "frangipani © Erica")

In una ciotola capiente mettete la farina, lo zucchero, il bicarbonato, la vaniglia ed il sale e mescolate con una frusta a mano. In una coppetta a parte mettete il latte, l'olio, lo yogurt, l'aceto ed il succo d'arancia. Versate i liquidi nella coppa con gli ingredienti asciutti e mescolate bene con un cucchiaio. Pelate lo zenzero e grattugiatelo direttamente sull'impasto. La quantità dello zenzero dipende dai vostri gusti. Per finire aggiungete i pezzetti d'arancia e mescolate il tutto.
![](../2016-03-04-muffin-all-arancia-e-zenzero/impasto.jpg "frangipani © Erica")

Riempite i pirottini fino a 3/4...
![](../2016-03-04-muffin-all-arancia-e-zenzero/teglia.jpg "frangipani © Erica")

Ed infornateli nel forno preriscaldato a 180°C statico per 20min, mi raccomando fate la prova stecchino. Aspettate che si raffreddino un pochettino, poi li passate su di una griglia finché saranno completamente freddi...
![](../2016-03-04-muffin-all-arancia-e-zenzero/risultato.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
