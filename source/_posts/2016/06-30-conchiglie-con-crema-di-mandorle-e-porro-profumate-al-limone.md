---
title: "Conchiglie con Crema di Mandorle e Porro profumate al Limone"
date: 2016-06-30
tags:
- pasta
- mandorle
- limone
- vegan
categories:
- Salato
- "Primi Piatti"
lang: it
---
![](../2016-06-30-conchiglie-con-crema-di-mandorle-e-porro-profumate-al-limone/header.jpg "frangipani © Erica")

> Grazie Mamma per la ricetta!

L'anno scorso mia Mamma ha fatto questa ricetta e mi è piaciuta talmente tanto che l'ho voluta mettere nel Blog. Ha pochissimi ingredienti e si prepara in un attimo. Ha un gusto freschissimo dato dalla scorza del limone, dal limone che ho colto dal mio giardino e, come potete vedere sulla foto finale, ne stanno crescendo ancora altri. Mio marito ed io desideravamo da tanto un albero di limoni, solo che qui in Svizzera il problema è, dove fargli passare l'inverno, dato che non può stare fuori con le temperature troppo fredde. Qualche mese fa, precisamente al primo compleanno di nostro figlio, abbiamo visto quest'alberello di limoni e ci siamo innamorati. Ci giravamo intorno come due avvoltoi, finché ci siamo decisi e lo abbiamo preso. Lo abbiamo fatto ambientare, lo abbiamo travasato e adesso è li, in giardino. Ogni tanto col vento arriva un profumo di zagara che non vi dico! Mi sento subito in vacanza...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>250gr</td>
            <td>conchiglie rigate o altra pasta corta</td>
          </tr>
          <tr>
            <td>2</td>
            <td>porri</td>
          </tr>
          <tr>
            <td>150gr</td>
            <td>mandorle pelate</td>
          </tr>
          <tr>
            <td>1</td>
            <td>limone bio solo la scorza</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>pepe nero</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 3 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per prima cosa pulite il porro e tagliatelo a rondelline. In una padela riscaldate un filo d'olio evo, poi aggiungete il porro e un pizzico di sale. Fate rosolare un attimino, poi aggiungete un pochettino d'acqua e fate cuocere bene il porro a fiamma dolce.
![](../2016-06-30-conchiglie-con-crema-di-mandorle-e-porro-profumate-al-limone/porro.jpg "frangipani © Erica")

Appena bolle l'acqua per la pasta, salate e buttate le conchiglie o altra pasta corta. Mentre la pasta cuoce, preparate la crema di mandorle. Mettete le mandorle pelate in un recipiente stretto e alto, aggiungete un po' d'acqua di cottura della pasta e con il mixer ad immersione iniziate a frullare il tutto. Se c'è bisogno aggiungete ancora dell'acqua.
![](../2016-06-30-conchiglie-con-crema-di-mandorle-e-porro-profumate-al-limone/mandorle.jpg "frangipani © Erica")

Poi versate la crema di mandorle nella padella col porro, aggiungete ancora un pochettino di acqua di cottura e mescolate bene.
![](../2016-06-30-conchiglie-con-crema-di-mandorle-e-porro-profumate-al-limone/sughetto.jpg "frangipani © Erica")

Quando la pasta sarà cotta, scolatela tenendo da parte l'acqua di cottura. Versate la pasta nella padella con il sughetto, aggiungete la scorza di limone e fate mantecare il tutto, se dovesse risultare troppo asciutta, aggiungete dell'acqua di cottura. Impiattate e finite con un'altra grattuggiata di scorza di limone e una spolverata di pepe macinato al momento.
![](../2016-06-30-conchiglie-con-crema-di-mandorle-e-porro-profumate-al-limone/risultato.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
