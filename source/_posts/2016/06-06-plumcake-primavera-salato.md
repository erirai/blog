---
title: "Plumcake Primavera Salato"
date: 2016-06-06
tags:
- torta salata
- piselli
- asparagi
- primavera
- zucchine
- tofu
- vegan
categories:
- Salato
- "Torte salate, Muffin salati..."
lang: it
---
![](header.jpg "frangipani © Erica")

Settimana scorsa mia figlia ed io siamo state a fare una visita al preasilo, dove lei andrà per due ore alla settimana dopo l'estate. Le è piaciuto tantissimo, ha partecipato subito, si è messa a cantare, giocare, hanno fatto merenda insieme... era proprio contenta. Poi le ho spiegato che dopo le vacanze, ci potrà andare di nuovo ma senza di me... Ecco, a questo punto tu come mamma ti aspetti una reazione del tipo: "Oh no, vado da sola senza di te?". Col cavolo! Era felicissima: "Davvero mamma?! Posso andare da sola? Jeeeeeeee!". E si è messa a saltellare e cantare. Ok, da una parte sono felice perché quella sua reazione mi ha fatto capire che è definitivamente pronta per staccarsi da me, dall'altra parte però capisci che tua figlia ormai è grande ed è giusto che sia così.
Comunque sia, parliamo della ricetta di oggi... Questo Plumcake è una meraviglia! È morbidissimo, gustosissimo e anche leggero. L'impasto a se è vegan e può essere arricchito come si vuole. Io ho usato le verdure di stagione e la Feta, ma andrebbe bene anche il Tofu o altro formaggio. Volendo si può lasciare anche così senza verdure e si preparano delle salsine o cremine a parte da spalmare. È ottimo caldo per pranzo o cena, accompagnato da una bella insalatona o anche freddo, tagliato a quadretti come aperitivo o per un bel Picnic.

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>10</td>
            <td>asparagi</td>
          </tr>
          <tr>
            <td>1 manciata</td>
            <td>piselli</td>
          </tr>
          <tr>
            <td>1</td>
            <td>carota grande</td>
          </tr>
          <tr>
            <td>1</td>
            <td>zucchina piccola</td>
          </tr>
          <tr>
            <td>1</td>
            <td>cipolla</td>
          </tr>
          <tr>
            <td>1 mazzetto</td>
            <td>erbe aromatiche fresche</td>
          </tr>
          <tr>
            <td>200gr</td>
            <td>formaggio Feta o Tofu</td>
          </tr>
          <tr>
            <td>150gr</td>
            <td>farina</td>
          </tr>
          <tr>
            <td>100gr</td>
            <td>fecola di patate o simile</td>
          </tr>
          <tr>
            <td>1 cucchiaino</td>
            <td>paprika in polvere</td>
          </tr>
          <tr>
            <td>1 bustina</td>
            <td>lievito per dolci (non vanigliato)</td>
          </tr>
          <tr>
            <td>150ml</td>
            <td>acqua</td>
          </tr>
          <tr>
            <td>100ml</td>
            <td>olio di semi</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per un plumcake da 25cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Lavate e pulite tutte le verdure, poi tagliate tutto a pezzettini.
![](verdure.jpg "frangipani © Erica")

Mettete la cipolla tagliata finemente in una padella con un filo d'olio evo e un pizzico di sale. Fate soffriggere, poi aggiungete tutte le verdure tagliate e le erbette aromatiche. Fate andare a fuoco lento finché le verdure si saranno ammorbidite leggermente. Salate e fate raffreddare. Se avevate messo le erbette intere, a questo punto vanno tolte, altrimenti poi daranno fastidio.
![](verdurecotte.jpg "frangipani © Erica")

Dunque preparate l'impasto. Mettete la farina, la fecola, la paprika, il lievito e un cucchiaino raso di sale in una ciotola e mescolate tutto. Adesso aggiungete l'acqua e l'olio e mescolate bene.
![](impasto.jpg "frangipani © Erica")

Aggiungete all'impasto le verdure cotte e fredde e il formaggio Feta o il Tofu tagliato a cubetti. Amalgamate il tutto e versate l'impasto in una forma da Plumcake da 25cm imburrata ed infarinata.
![](teglia.jpg "frangipani © Erica")

Infornate il Plumcake nel forno preriscaldato a 180°C ventilato per ca. 45min, mi raccomando fate la prova stecchino. Se volete potete preparare una salsina allo yogurt con delle erbette aromatiche, ci sta veramente bene.
![](risultato.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
