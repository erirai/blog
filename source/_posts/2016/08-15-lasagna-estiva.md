---
title: "Lasagna Estiva"
date: 2016-08-15
tags:
- pasta
- peperoni
- zucchine
- melanzane
- estate
categories:
- Salato
- "Primi Piatti"
label: 2016-08-15-lasagna
lang: it
---
![](../2016-08-15-lasagna-estiva/header.jpg "frangipani © Erica")

> Buon Ferragosto a tutti!

Oggi giornata di festa, anche se qui in Svizzera, almeno nel Canton Zurigo non si festeggia, è una giornata come le altre. Ma siamo sempre italiani e a ferragosto si mangia la pasta al forno, la pizza o una bella lasagna. Avevo forse 5 pacchi di sfoglie per lasagne, quelle secche, quindi ho deciso di fare una bella lasagna! È una lasagna "classica" con il sugo, la besciamella, la mozzarella, ma con l'aggiunta di verdure estive grigliate. Tutto qui... sembra niente, ma il gusto è meraviglioso! Buon ferragosto a tutti voi, a chi sta al mare, a chi sta in montagna, a chi sta in campagna e a noi, che viviamo fuori dall'Italia.

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          </tr>
          <tr>
            <td>qb</td>
            <td>sfoglie per lasagne</td>
          </tr>
          <tr>
            <td>1-2 bottiglie</td>
            <td>passata di pomodoro</td>
          </tr>
          <tr>
            <td>4 cucchiai</td>
            <td>farina</td>
          </tr>      
          <tr>
            <td>500ml</td>
            <td>latte</td>
          </tr>
          <tr>
            <td>qb</td>
            <td>noce moscata</td>
          </tr>
          <tr>
            <td>2</td>
            <td>peperoni</td>
          </tr>
          <tr>
            <td>3</td>
            <td>zucchine</td>
          </tr>
          <tr>
            <td>1</td>
            <td>melanzana</td>
          </tr>
          <tr>
            <td>3</td>
            <td>cipolle</td>
          </tr>
          <tr>
            <td>2 spicchi</td>
            <td>aglio</td>
          </tr>
          <tr>
            <td>qb</td>
            <td>basilico</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>parmigiano grattugiato</td>        
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4-6 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Preparate il sugo. Tagliate finemente una cipolla, poi in un tegame mettete un filo d'olio, la cipolla e un pizzico di sale. Fate rosolare, aggiungete la passata di pomodoro e allungate con un pochettino d'acqua. Mettete qualche fogliolina di basilico, il sale e fate cuocere a temperatura moderata finché si sarà addensato.

Lavate tutte le verdure. Togliete le due estremità delle cipolle, della melanzana e delle zucchine, poi tagliatele a metà. Tagliate a metà anche i peperoni, eliminate i semini ed i filamenti bianchi. Prendete una teglia con sotto della carta forno, mettete un filo d'olio evo poi adagiateci tutte le verdure con la parte del taglio verso sotto. Aggiungete anche i due spicchi d'aglio schiacciati, mettete ancora un po' d'olio evo e del sale.
![](../2016-08-15-lasagna-estiva/verdure.jpg "frangipani © Erica")

Infornate la teglia con le verdure nel forno preriscaldato a 180°C ventilato per mezz'oretta. Fate raffreddare leggermente le verdure, eliminate l'aglio, poi pelate i peperoni, le cipolle e le melanzane. A questo punto mettete tutte le verdure in una coppa e con una forbice tagliuzzate tutto, salate.
![](../2016-08-15-lasagna-estiva/verduretagliate.jpg "frangipani © Erica")

Per la besciamella mettete la farina in un pentolino poi aggiungete a filo il latte sempre mescolando con la frusta a mano. Quando la farina si sarà sciolta completamente, mettete il pentolino sul fornello, a fiamma moderata, sempre mescolando, fatela addensare. Appena si sarà addensata togliete il pentolino dai fornelli e aggiungete il sale e la noce moscata.
![](../2016-08-15-lasagna-estiva/besciamella.jpg "frangipani © Erica")

A questo punto possiamo iniziare a comporre la Lasagna. Prendete una pirofila e imburratela. Sul fondo mettete un pochettino di sugo e di besciamella, poi il primo strato di pasta, sugo, besciamella, la verdura tagliuzzata, qualche fogliolina di basilico, mozzarella e parmigiano grattugiato.
![](../2016-08-15-lasagna-estiva/comporre.jpg "frangipani © Erica")

Continuate finché sarete arrivati appena sotto il bordo della pirofila. Finite l'ultimo strato con una bella spolverata di parmigiano grattugiato.
![](../2016-08-15-lasagna-estiva/teglia.jpg "frangipani © Erica")

Infornate la Lasagna nel forno preriscaldato a 220°C statico per 30min coperta con della carta argentata, dopo 20min togliete la carta argentata in modo che si crei la crosticina.
![](../2016-08-15-lasagna-estiva/risultato1.jpg "frangipani © Erica")

![](../2016-08-15-lasagna-estiva/risultato2.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
