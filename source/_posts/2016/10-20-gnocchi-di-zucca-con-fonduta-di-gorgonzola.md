---
title: "Gnocchi di Zucca con Fonduta di Gorgonzola"
date: 2016-10-20
tags:
- zucca
- gnocchi
- halloween
categories:
- Salato
- "Primi Piatti"
label: 2016-10-20-gnocchi-di-zucca
lang: it
---
![](header.jpg "frangipani © Erica")

Eccoci qua con un'altra ricetta con la zucca. Lo so, sono monotona, ma il mese di ottobre lo dedico tutto alla zucca! Adoro gli gnocchi, soprattutto quelli di patate, ma quelli con la zucca sono meravigliosi. Sono molto delicati e naturalmente di un bel colore arancione. Secondo me la zucca si sposa molto bene con il Gorgonzola, per questo ho pensato di condirli con una bella fonduta di Gorgonzola, giusto per stare leggeri... Che dite, questo non è un ottimo primo per la cena di Halloween?

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>600gr</td>
            <td>polpa di zucca</td>
          </tr>
          <tr>
            <td>200gr</td>
            <td>patate</td>
          </tr>
          <tr>
            <td>600gr circa</td>
            <td>farina</td>
          </tr>
          <tr>
            <td>qb</td>
            <td>noce moscata</td>
          </tr>
          <tr>
            <td>10</td>
            <td>foglie di salvia</td>
          </tr>
          <tr>
            <td>150ml</td>
            <td>latte</td>
          </tr>
          <tr>
            <td>300gr</td>
            <td>Gorgonzola</td> 
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Fate bollire le patate in abbondante acqua finché saranno cotte. Nel frattempo eliminate i semini ed i filamenti della zucca, poi sbucciatela. Tagliatela a pezzetti e cuocetela a vapore mettendo la salvia nell'acqua.
![](zuccaalvapore.jpg "frangipani © Erica")

Quando la zucca sarà cotta, passatela nello schiacciapatate insieme alle patate cotte e pelate. Poi fate raffreddare.
![](patateezucca.jpg "frangipani © Erica")

Quando si sarà raffreddato, aggiungete un pochettino di noce moscata e la farina e impastate. La quantità della farina, dipende da quanto è acquosa la zucca. Se l'impasto risulterà troppo appiccicoso, aggiungete altra farina. Dovrete ottenere un'impasto elastico ma non appiccicoso.
![](impasto.jpg "frangipani © Erica")

Ora prendete un po' d'impasto alla volta e formate un salsicciotto. Tagliatelo a tocchetti e metteteli da parte, spolverandoli con della farina.
![](gnocchi.jpg "frangipani © Erica")

![](gnocchifatti.jpg "frangipani © Erica")

Preparate la fonduta: in una padella mettete il latte ed il Gorgonzola. Fate sciogliere il Gorgonzola a temperatura bassa mescolando di tanto in tanto.
![](fonduta.jpg "frangipani © Erica")

Portate ad ebollizione abbondante acqua, poi salatela. Prendete una bella manciata di gnocchi alla volta e buttateli nell'acqua bollente. Appena vengono a galla, scolateli con una schiumarola e versateli direttamente nella padella con la fonduta.
![](gnocchicotti.jpg "frangipani © Erica")

![](padella.jpg "frangipani © Erica")

Impiattate gli gnocchi e mangiateli ancora belli caldi!
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
