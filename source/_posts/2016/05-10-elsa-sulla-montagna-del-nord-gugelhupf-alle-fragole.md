---
title: "Elsa sulla Montagna del Nord (Gugelhupf alle Fragole)"
date: 2016-05-10
tags:
- dolci
- fragole
categories:
- Dolce
- Torte
lang: it
---
![](header.jpg "frangipani © Erica")

> Auguri Cincipessa mia per i tuoi 3 Anni!

E un'altro anno ormai è passato... La nostra piccola grande Cincipessa o anche regina Elsa (come si chiama lei) oggi compie 3 anni. Eh si, ormai è grande... Ad agosto inizia con il preasilo, parla come una grande, si comporta come una grande e fa la monella come una grande! Beh, sono così i bambini. Comunque sia, Gaia voleva una torta al gusto fragola e finocchio... non chiedetemi perché al finocchio! Le volevo fare una torta Elsa, quelle fatte con la bambola. Quando ho sfornato il Gugelhupf, ho provato ad infilare Elsa nel Gugelhupf per vedere l'altezza della gonna (che sarebbe stato il Gugelhupf), le arrivava appena alle ginocchia, quindi di nuovo ho dovuto improvvisare. Pensando al film ho deciso di fare tipo la montagna del nord piena di fiocchi di neve e metterci sopra Elsa. Così è veramente facilissimo e in pochissimo tempo avrete una torta bella e vi assicuro che le vostre principesse saranno felicissime. Comunque si può fare con tutte le principesse, basta adattare il colore della pasta di zucchero e le decorazioni...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>200gr</td>
            <td>burro</td>
          </tr>
          <tr>
            <td>250gr</td>
            <td>zucchero</td>
          </tr>
          <tr>
            <td>1 bustina</td>
            <td>zucchero vanigliato</td>
          </tr>
          <tr>
            <td>1/2</td>
            <td>limone succo e scorza</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>4</td>
            <td>uova</td>
          </tr>
          <tr>
            <td>350gr</td>
            <td>farina</td>
          </tr>
          <tr>
            <td>1 bustina</td>
            <td>lievito per dolci</td>
          </tr>
          <tr>
            <td>1 cucchiaio</td>
            <td>semolino</td>
          </tr>
          <tr>
            <td>1 busta</td>
            <td>preparato per budino alla vaniglia</td>
          </tr>
          <tr>
            <td>250gr</td>
            <td>Quark o ricotta</td>
          </tr>
          <tr>
            <td>125ml</td>
            <td>panna da montare</td>
          </tr>
          <tr>
            <td>250gr</td>
            <td>fragole</td>
          </tr>
          <tr>
            <td>qb</td>
            <td>pasta di zucchero</td>
          </tr>
          <tr>
            <td>qb</td>
            <td>decorazioni</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Mettete il burro, lo zucchero, lo zucchero vanigliato, il succo e la scorza del limone ed un pizzico di sale nella planetaria e fatela partire. Quando il composto risulterà morbido e spumoso, aggiungete i tuorli d'uovo uno alla volta. In una coppetta a parte mettete la farina, il lievito per dolci, il semolino ed il preparato per budino, mescolate bene. Adesso aggiungete qualche cucchiaio di farine nel composto di burro e zucchero, poi un pochettino di panna e di Quark o ricotta, poi di nuovo le farine e così via finché avrete finito tutto. Quando avrete un composto bello liscio spegnete la planetaria e con un cucchiaio incorporate gli albumi montati a neve, sempre mescolando dall'altro verso il basso.
![](impasto1.jpg "frangipani © Erica")

A questo punto tagliate a cubetti le fragole ed infarinatele leggermente.
![](fragole.jpg "frangipani © Erica")

Aggiungete le fragole nell'impasto e mescolate delicatamente.
![](impasto2.jpg "frangipani © Erica")

Versate l'impasto in una forma per Gugelhupf precedentemente imburrata ed infarinata.
![](teglia.jpg "frangipani © Erica")

Infornatelo nel forno preriscaldato a 175°C statico per un'oretta, mi raccomando fate la prova stecchino. Fatelo intiepidire nella forma stessa, poi capovolgetelo sul piatto da portata e fatelo raffreddare completamente in frigo. Quando sarà completamente freddo iniziate a stendere la pasta di zucchero del colore che preferite, io vi consiglio di mischiare delle tonalità diverse di azzurro e bianco.
![](pastadizucchero.jpg "frangipani © Erica")

Spennellate il Gugelhupf con un finissimo strato di marmellata per far appiccicare meglio la pasta di zucchero.
![](gugelhupf.jpg "frangipani © Erica")

Prendete la pasta di zucchero stesa, posatela molto delicatamente sulla torta e fatela aderire bene. Tagliate la pasta di zucchero in eccesso.
![](ricoprire.jpg "frangipani © Erica")

Aggiungete qualche decorazione tipo dei fiocchi di neve, il nome e appogiateci sopra la bambolina Elsa...
![](risultato.jpg "frangipani © Erica")

![](risultato2.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
