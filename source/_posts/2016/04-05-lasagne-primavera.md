---
title: "Lasagna Primavera"
date: 2016-04-05
tags:
- pasta
- primavera
- asparagi
- piselli
- fiori di zucca
categories:
- Salato
- "Primi Piatti"
lang: it
---
![](../2016-04-05-lasagne-primavera/header.jpg "frangipani © Erica")

In questo periodo ho sempre il frigo strapieno di verdura e spesso mi perdo perché non so cosa fare! Mi devo riabituare alla vasta scelta di verdura fresca... Sicuramente nei prossimi giorni dovrò consultare i miei libri di ricette e farmi la lista delle cose da cucinare! Comunque sia oggi avevo voglia di un bel piatto di Lasagne, ma non quelle classiche... Sono riuscita a trovare i piselli e le fave fresche, gli asparagi non mancano e arrivano anche i primi fiori di zucchina, quindi facciamo una bella Lasagna primaverile. Potete aggiungere anche altra verdura, ma vi consiglio di mettere sicuramente i piselli freschi, gli asparagi e i fiori di zucchina!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
          </tr>
          <tr>
            <td>qb</td>
            <td>sfoglie per lasagne fresche o secche</td>
          </tr>
          <tr>
            <td>1 bottiglia</td>
            <td>passata di pomodoro</td>
          </tr>
          <tr>
            <td>2 barattoli</td>
            <td>pelati tritati</td>
          </tr>
          <tr>
            <td>1 coppetta</td>
            <td>piselli e fave freschi</td>
          </tr>
          <tr>
            <td>1 mazzetto</td>
            <td>asparagi</td>
          </tr>
          <tr>
            <td>3</td>
            <td>cipollotti freschi</td>
          </tr>
          <tr>
            <td>qb</td>
            <td>foglie di basilico</td>
          </tr>
          <tr>
            <td>2 cucchiai</td>
            <td>farina</td>
          </tr>
          <tr>
            <td>500ml</td>
            <td>latte</td>
          </tr>
          <tr>
            <td>qb</td>
            <td>noce moscata</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>250gr</td>
            <td>mozzarella</td>
          </tr>
          <tr>
            <td>qb</td>
            <td>parmigiano grattugiato</td>
          </tr>
          <tr>
            <td>qb</td>
            <td>fiori di zucchina</td>
          </tr>     
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Iniziate aprendo e pulendo i piselli e le fave. Mi raccomando, le fave vanno sbucciate. Poi pulite anche gli asparagi e tagliateli a pezzettini, mettendo da parte le punte.
![](../2016-04-05-lasagne-primavera/ingredienti.jpg "frangipani © Erica")

Tagliate a rondelle i cipollotti e metteteli a soffriggere in una pentola con dell'olio evo e un pizzico di sale, poi aggiungete i piselli, le fave e gli asparagi, senza le punte. Fate rosolare un pochettino, poi aggiungete la passata di pomodoro, i pelati e allungate con un po' d'acqua. Mettete qualche fogliolina di basilico, mescolate e fate andare finché il sugo si sarà addensato, ma non troppo.
![](../2016-04-05-lasagne-primavera/sugo.jpg "frangipani © Erica")

Per la besciamella mettete la farina in un pentolino poi aggiungete a filo il latte sempre mescolando con la frusta a mano. Quando la farina si sarà sciolta completamente, mettete il pentolino sul fornello, a fiamma moderata, sempre mescolando, fatela addensare. Appena si sarà addensata togliete il pentolino dai fornelli e aggiungete il sale e la noce moscata.
![](../2016-04-05-lasagne-primavera/besciamella.jpg "frangipani © Erica")

A questo punto possiamo iniziare a comporre la Lasagna. Prendete una pirofila e imburratela. Sul fondo mettete un pochettino di sugo e di besciamella, poi il primo strato di pasta, sugo, besciamella, mozzarella, parmigiano grattugiato, le punte degli asparagi e i fiori di zucchina aperti...
![](../2016-04-05-lasagne-primavera/comporre.jpg "frangipani © Erica")

Continuate finché sarete arrivati appena sotto il bordo della pirofila. Finite l'ultimo strato con una bella spolverata di parmigiano grattugiato.
![](../2016-04-05-lasagne-primavera/teglia.jpg "frangipani © Erica")

Infornate la Lasagna nel forno preriscaldato a 220°C statico per 30min coperta con della carta argentata, dopo 20min togliete la carta argentata in modo che si crei la crosticina.
![](../2016-04-05-lasagne-primavera/risultato.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
