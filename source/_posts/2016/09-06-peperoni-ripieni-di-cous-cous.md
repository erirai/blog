---
title: "Peperoni ripieni di Cous Cous"
date: 2016-09-06
tags:
- peperoni
- cous cous
- estate
- vegan
categories:
- Salato
- "Piatti Unici"
label: 2016-09-06-peperoni-ripieni
lang: it
---
![](header.jpg "frangipani © Erica")

Sinceramente, arrivato settembre, volevo iniziare con le ricette autunnali... Tipo la zucca, i funghi, piatti più caldi diciamo. Ma assolutamente non ho fatto i conti con il bel tempo! C'è un bellissimo sole anche se l'aria fa profumo di autunno. C'è caldo, ma l'aria è cambiata... qualcuno mi capisce? Poi il nostro giardino ci ha regalato due bei peperoni e allora non ho potuto resitere e ho preparato un piatto estivo. I peperoni li ho riempiti con il Cous Cous ma sono altrettanto buoni, se li riempite con il riso, il grano, il farro o quello che desiderate. È un piatto completo molto gustoso e se vi avanza del Cous Cous potete fare anche delle ottime polpette!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>6</td>
            <td>peperoni lunghi</td>
          </tr>
          <tr>
            <td>1</td>
            <td>cipolla</td>
          </tr>
          <tr>
            <td>1 spicchio</td>
            <td>aglio</td>
          </tr>
          <tr>
            <td>500ml</td>
            <td>passata di pomodoro</td>
          </tr>
          <tr>
            <td>qb</td>
            <td>basilico</td>
          </tr>
          <tr>
            <td>1 tazza</td>
            <td>Cous Cous</td>
          </tr>
          <tr>
            <td>1 tazza</td>
            <td>acqua</td>
          </tr>
          <tr>
            <td>qb</td>
            <td>olio evo</td>        
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>pangrattato</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 3 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Tagliate la parte verde del peperone, eliminate i semini e i filamenti bianchi. Metteteli su di una teglia con sotto della carta forno.
![](peperoni.jpg "frangipani © Erica")

Infornateli nel forno preriscaldato a 180°C ventilato per mezz'oretta. Poi metteteli in un sacchettino di plastica per alimenti e aspettate 10min. Adesso usciteli e pelateli. Facendo in questo modo, la pellicina si toglierà molto più facilmente.
![](peperonipelati.jpg "frangipani © Erica")

Nel frattempo preparate il sughetto. In una padella mettete un filo d'olio la cipolla tagliata finemente, l'aglio e un pizzico di sale e fate soffriggere. Poi aggiungete i resti dei peperoni che avevate tagliato via.
![](padella.jpg "frangipani © Erica")

Fate rosolare per qualche minuto, poi aggiungete la passata di pomodoro e un pochettino d'acqua. Fate andare a temperatura moderata finché si sarà addensato. Alla fine aggiungete il basilico e aggiustate di sale.
![](sugo.jpg "frangipani © Erica")

Per ultimo preparate il Cous Cous. Mettete una tazza d'acqua in una pentola e fatela bollire. Appena bolle, togliete dai fuochi, aggiungete qualche cucchiaio di sughetto e un filo d'olio, poi mettete il Cous Cous e coprite con un coperchio. Questo è il classico procedimento per cuocere il Cous Cous, voi comunque leggete cosa c'è scritto sulla confezione. Appena il Cous Cous avrà assorbito tutta l'acqua, sgranatelo con una forchetta.
![](couscous.jpg "frangipani © Erica")

Aggiungete qualche cucchiaio di sugo e amalgamate bene. Adesso potete riempire i peperoni, facendo attenzione a non romperli. Prendete una pirofila, imburratela, mettete sul fondo un po' di sugo poi adagiateci i peperoni ripieni.
![](ripieni.jpg "frangipani © Erica")

Ricoprite il tutto con il resto del sugo, mettete ancora del basilico e una spolverata di pangrattato.
![](teglia.jpg "frangipani © Erica")

Infornate i peperoni nel forno preriscaldato a 180°C ventilato per mezz'oretta.
![](risultato1.jpg "frangipani © Erica")

![](risultato2.jpg "frangipani © Erica")

Se vi è avanzato del Cous Cous, potete fare delle sfizziose polpette. Basta prendere un cucchiaio di Cous Cous e metterlo sul palmo della mano. Schiacciate, mettete un cubetto di formaggio e chiudete il tutto pressando molto bene. Passate le polpette in una pastella di acqua e farina e poi nel pangrattato aromatizzato con della paprika e basilico (va bene anche la classica panatura con farina, uova e pangrattato). Metteteli su di una teglia con sotto della carta forno, mettete un filo d'olio sulle polpette ed infornatele nel forno preriscaldato a 180°C ventilato per mezz'oretta (potete anche freggerle).
![](polpette.jpg "frangipani © Erica")

Ed ecco il risulato!
![](risultatopolpette.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
