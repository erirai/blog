---
title: "Gnocchi all'Acqua con Asparagi e Pomodorini"
date: 2016-05-09
tags:
- primavera
- gnocchi
- asparagi
- pomodori
- vegan
categories:
- Salato
- "Primi Piatti"
lang: it
---
![](header.jpg "frangipani © Erica")

Quando ci sono queste giornate belle, non mi va proprio di passare troppo tempo in cucina, a parte che i piatti diventano più leggeri e veloci... Lo stesso volevo preparare qualcosina di speciale, dato che sono riuscita a trovare gli asparagi fini... Questa variante degli gnocchi mi sembrava molto interessante. Il gusto è neutro, quindi vanno conditi molto bene. Ci sono piaciuti moltissimo, non pensavo proprio dato che con gli gnocchi siamo un pochettino viziati, li farò sicuramente di nuovo, anche perché si fanno in un attimo...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>500gr</td>
            <td>farina</td>
          </tr>
          <tr>
            <td>500ml</td>
            <td>acqua</td>
          </tr>
          <tr>
            <td>500gr</td>
            <td>asparagi fini</td>
          </tr>
          <tr>
            <td>2 pugni</td>
            <td>pomodorini</td>
          </tr>
          <tr>
            <td>1</td>
            <td>cipolla</td>
          </tr>
          <tr>
            <td>qb</td>
            <td>basilico fresco</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>olio evo</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 2-3 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Fate bollire i 500ml d'acqua, appena bolle togliete dai fornelli e versateci la farina sempre mescolando con un cucchiaio di legno. Fate compattare un pochettino, poi versate il tutto su di un piano di lavoro infarinato. Aspettate qualche minuto prima di continuare a lavorare il composto, altrimenti vi scotterete.
![](impasto1.jpg "frangipani © Erica")

Quando avrà una temperatura lavorabile, iniziate ad impastare finché avrete un bel panetto liscio. Coprite il panetto con un panno pulito e fatelo riposare per una mezz'oretta (non deve raffreddarsi troppo, altrimenti sarà difficile lavorarlo!).
![](impasto2.jpg "frangipani © Erica")

Nel frattempo preparate il condimento per gli gnocchi. Togliete la parte dura degli asparagi e tagliateli a pezzettini mettendo da parte le punte. Tagliate a metà i pomodorini. Tagliate la cipolla finemente poi fatela soffriggere con un filo d'olio evo e un pizzico di sale in una padella abbastanza grande, aggiungete gli asparagi (senza le punte) e fate rosolare per qualche minuto. Poi aggiungete i pomodorini, mescolate bene e fate andare a fuoco lento, non vi dimenticate di aggiustare di sale.
![](condimento.jpg "frangipani © Erica")

Adesso prendete un pochettino d'impasto, formate un salsicciotto e poi tagliatelo a tocchetti.
![](gnocchi1.jpg "frangipani © Erica")

Se volete rigateli con l'apposito attrezzino o con una forchetta.
![](gnocchi2.jpg "frangipani © Erica")

Quando avrete fatto tutti gli gnocchi, mettete a bollire abbondante acqua. Appena bolle salate l'acqua, prendete una bella manciata di gnocchi e versateli nell'acqua. Appena vengono a galla, scolateli e aggiungeteli nella padella con il condimento.
![](pentola.jpg "frangipani © Erica")

![](padella.jpg "frangipani © Erica")

Procedete in questo modo finché avrete cotto tutti gli gnocchi. Alla fine aggiungete un pochettino d'acqua di cottura e le foglie di basilico spezzettate e fateli mantecare per qualche minuto. Serviteli ancora belli caldi...
![](risultato.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
