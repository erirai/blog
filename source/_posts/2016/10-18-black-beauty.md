---
title: "Black Beauty (Fluffosa al Cioccolato)"
date: 2016-10-18
tags:
- fluffosa
- cioccolato
- dolci
- torta
- festa del papà
- halloween
- vegan
categories:
- Dolce
- Torte
label: 2016-10-18-black-beauty
lang: it
---
![](header.jpg "frangipani © Erica")

> Buon 3° Compleanno Profumo di Frangipani!

Oggi spegnamo 3 candeline, infatti il mio Blog oggi compie 3 anni! Un Blog nato un po' per gioco, ma che col tempo ormai è diventato parte della mia vita. Mi sono organizzata meglio, mi scrivo le ricette che vorrei fare e vedo quando pubblicarle. Mi faccio un piano ogni mese per avere almeno un'idea di cosa fare e quando. Almeno così facendo c'è una certa regolarità... Anche perché con due bambini piccoli gli imprevisti sono già programmati! Una delle soddisfazioni più grandi, è la collaborazione con <a href="http://fabulousity.it" target="_blank">Fabulousity.it</a>, che mi rende molto fiera, grazie Fabrizia! Poi mi sono pure messa a fare le videoricette, eh si mio marito ha deciso che dovevo avere anche un canale YouTube. Ad Aprile sono riuscita a cambiare l'aspetto del mio Blog, renderlo più colorato, più me... e questo soprattutto grazie a mio marito! Colgo l'occasione per ringraziare proprio lui, mio marito, naturalmente per il suo supporto tecnico, perché senza di lui questo Blog non esisterebbe. Ma sopratto per tutte le volte che guarda e guarderà i piccoli per farmi fare le foto con tranquillità, per farmi decorare le torte o per farmi scrivere un post. Grazie Scha, infatti questa torta la dedico tutta a te, cioccolatosa come piace a te!

Parliamo un attimino della torta... La ricetta l'ho presa dal libro "Le Fluffose" di Monica Zacchia. In realtà questa torta è una Fluffosa al cioccolato ricoperta con una Ganache. Ho deciso di darle il nome Black Beauty, perché quando mio marito ha visto la torta, ancora senza Ganache, ha detto: "Guarda che bella questa torta, è nerissima!". La torta l'ho ricoperta con una Ganache per non dare troppa croccantezza e "rovinare" la fluffosità della torta. Ma se volete potete ricoprire la torta semplicemente con del cioccolato fuso. Io ho usato lo stampo Heritage Bundt della Nordic Ware. Per questo stampo dovete aumentare le dosi di 1.5 volte. Se invece usate lo stampo da Chiffon Cake da 18cm, le dosi sono esatte. Ah dimenticavo, anche questa Fluffosa è vagana, sofficissima anche senza uova!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>270gr</td>
            <td>farina</td>
          </tr>
          <tr>
            <td>200gr</td>
            <td>zucchero</td>
          </tr>
          <tr>
            <td>1 bustina</td>
            <td>lievito per dolci</td>
          </tr>
          <tr>
            <td>1 cucchiaino</td>
            <td>bicarbonato</td>
          </tr>
          <tr>
            <td>350gr</td>
            <td>acqua bollente</td>
          </tr>
          <tr>
            <td>50gr</td>
            <td>cacao amaro</td>
          </tr>
          <tr>
            <td>30gr</td>
            <td>farina di semi di lino</td>
          </tr>
          <tr>
            <td>130gr</td>
            <td>olio di semi</td>
          </tr>
          <tr>
            <td>1 cucchiaino</td>
            <td>aceto di mele</td>
          </tr>
          <tr>
            <td>1 cucchiaio</td>
            <td>Rum (o una fialetta di aroma di rum)</td>
          </tr>
          <tr>
            <td>50gr</td>
            <td>latte di mandorla</td>
          </tr>
          <tr>
            <td>250gr</td>
            <td>cioccolato fondente min. 70%</td>
          </tr>
          <tr>
            <td>150gr</td>
            <td>panna vegetale</td> 
          </tr>
        </tbody>
      </table>
      <br></br>
      <i class="pull-right" style="font-size: 80%;">per uno stampo da 18cm</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

In una coppa mescolate la farina setacciata, il lievito, il bicarbonato e lo zucchero e mettete da parte. In un'altra coppa grande mettete il cacao e aggiungete l'acqua bollente. Mescolate bene finché avrete un composto completamente liscio e senza grumi. 
![](acquaecacao.jpg "frangipani © Erica")

Poi aggiungete la farina di semi di lino (se non trovate la farina di semi di lino, frullate semplicemente i semi di lino riducendoli in polvere), l'olio, l'aceto ed il Rum. Amalgamate il tutto con le fruste a mano, vedrete che il composto diventerà leggermente denso.
![](liquidi.jpg "frangipani © Erica")

A questo punto aggiungete gli ingredienti asciutti alternando con il latte di mandorla. Mescolate bene e finite aggiungendo 100gr di cioccolato tagliato a pezzettini.
![](impasto.jpg "frangipani © Erica")

Versate l'impasto nello stampo da Chiffon Cake da 18cm leggermente imburrto ed infarinato (o in uno stampo per ciambelle).
![](teglia.jpg "frangipani © Erica")

Infornate nel forno preriscaldato a 150°C statico per 1ora e 20min. Mi raccomando fate la prova stecchino.
![](sfornata.jpg "frangipani © Erica")

Fatela raffreddare completamente nello stampo senza capovolgerla. Quando sarà completamente fredda, uscitela dallo stampo e preparate la Ganache. 
![](torta.jpg "frangipani © Erica")

Dunque riscaldate la panna portandola quasi ad ebollizione e versatela in una coppetta con dentro 150gr di cioccolato spezzettato.
![](pannaecioccolato.jpg "frangipani © Erica")

Aspettate un attimino, poi mescolate finché il cioccolato non si sarà sciolto completamente e avrete una cremina bella liscia.
![](ganache.jpg "frangipani © Erica")

{% youtube rkRzTYuXSXw %}

Spalmate la Ganache su tutta la torta... e non dimenticate di leccare la spatolina, della Ganache non si butta niente!
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
