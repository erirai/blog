---
title: "Spring Rolls"
date: 2016-02-04
tags:
- aperitivo
- piatto unico
- involtini
- vegan
categories:
- Salato
- "Piatti Unici"
---
![](header.jpg "frangipani © Erica")

Avevo una voglia di qualcosa di asiatico e in dispensa ho trovato le sfogliatine di riso e i vermicelli cinesi. Ho aperto il frigo, c'era una verza, le carote, un peperone piccolino, porro, salsa agrodolce e la salsa di soia che non manca mai. Due sono le cose: ho faccio un brodino, una zuppetta con i vermicelli cinesi o faccio gli Involtini Primavera. Dato che i miei due piccoli terremoti dormivano, ne ho approfittato e ho preparato gli Involtini Primavera. Essendo inverno ho usato il porro e la verza. La cosa bella di questa ricetta è, che si possono usare le verdure di stagione. In primavera o estate si possono riempire con cipollotti freschi, piselli, zucchine, peperoni... C'è chi ci mette i vermicelli cinesi, c'è chi non li mette. Non sono un must, io li avevo quindi li ho messi... Come germogli ho trovato quelli di fagioli mungo, ma vanno benissimo anche quelli di soia, ancora meglio se li potete far germogliare voi stessi. Se non riuscite a trovare le sfogliatine di riso, quelle adatte a fare gli Spring Rolls, basta prendere la pasta fillo.


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          </tr>
          <tr>
            <td>24</td>
            <td>sfogliatine di riso per Spring Rolls</td>
          </tr>
          <tr>
            <td>1</td>
            <td>verza piccolina</td>
          </tr>
          <tr>
            <td>3</td>
            <td>carote</td>
          </tr>
          <tr>
            <td>1</td>
            <td>peperone piccolo</td>
          </tr>
          <tr>
            <td>3</td>
            <td>porri piccoli</td>
          </tr>
          <tr>
            <td>qb</td>
            <td>salsa di soia</td>
          </tr>
          <tr>
            <td>100gr</td>
            <td>vermicelli cinesi</td>
          </tr>
          <tr>
            <td>1 manciata</td>
            <td>germigli di soia o di fagioli mungo</td>
          </tr>
          <tr>
            <td>qb</td>
            <td>olio di semi di girasole</td>
          </tr>
          <tr>
            <td>qb</td>
            <td>sale</td>  
          </tr>
        </tbody>
      </table>
      <br></br>
      <i class="pull-right" style="font-size: 80%;">per 12 spring rolls</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Prendete la Wok (va benissimo anche una semplice padella), mettete un po' di olio di semi e accendete il fornello. Pulite e tagliate i porri a rondelle, metteteli nella Wok, aggiungete un pizzico di sale e fateli appassire, se c'è bisogno aggiungete un po' d'acqua. Nel frattempo pelate le carote e tagliatele a listarelle, poi aggiungetele ai porri. Pulite il peperone, tagliatelo a listarelle e aggiungete anche questo nella Wok. Per ultimo pulite la verza, tagliatela a listarelle e aggiungetela nella Wok. Fate andare un po', giusto il tempo per farla ammorbidire. Poi sfumate con un po' di salsa di soia e fate andare ancora per qualche minuto. La verdura non deve essere stracotta. Se c'è bisogno aggiustate di sale, poi mettete la verdura a raffreddare.
![](verdura.jpg "frangipani © Erica")

Mentre la verdura si raffredda cuocete i vermicelli cinesi come scritto sulla confezione. Una volta cotti e scolati, se volete aggiungete un pochettino di salsa di soia.
![](vermicelli.jpg "frangipani © Erica")

Se usate le sfogliatine di riso, leggete sulla confezione come bisogna prepararle. Nel mio caso ho dovuto bagnarle una per una in acqua calda finché si sono ammorbidite, poi le ho messe una ad una tra due panni e le ho lasciate riposare. Se usate la pasta fillo, non dovete fare niente. Sciacquate i germogli e fateli scolare bene.
![](germogli.jpg "frangipani © Erica")

Quando avrete tutto pronto, potete iniziare a formare gli involtini: Prendete due sfogliatine di riso e mettetele una sopra l'altra, mettete nella parte bassa un po' di verdura, un po' di vermicelli cinesi e un po' di germogli di soia.
![](chiudere1.jpg "frangipani © Erica")

Chiudete prima dal basso.
![](chiudere2.jpg "frangipani © Erica")

Poi entrambi i lati.
![](chiudere3.jpg "frangipani © Erica")

E finite arrotolando fino a su.
![](chiuso.jpg "frangipani © Erica")

Io ho cotto gli Spring Rolls in forno, quindi li ho messi su di una leccarda con sotto della carta forno. Prima di infornarli li ho spennellati con dell'olio di girasole. Voi naturalmente potete anche friggerli.
![](teglia.jpg "frangipani © Erica")

Infornate gli Spring Rolls nel forno preriscaldato a 180°C ventilato per 15min. Mangiateli belli caldi accompagnati con della salsa agrodolce.
![](risultato.jpg "frangipani © Erica")



<h4>Buon appetito
  <font color="red">
    <i class="fa fa-smile-o"></i>
  </font>
</h4>