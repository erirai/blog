---
title: "Insalata di Arance e Finocchi"
date: 2016-12-29
tags:
- antipasti
- arance
- finocchi
- natale
- vegan
categories:
- Salato
- Antipasti
label: 2016-12-29-insalata-di-arance
lang: it
---
![](header.jpg "frangipani © Erica")

> Buon Anno e un Felice 2017 a Tutti!

Per le cene speciali l'antipasto ci vuole sempre! Preparando spesso un primo abbondante, l'antipasto deve essere leggero, con pochi o addirittura senza carboidrati. Per questo si prestano benissimo le insalate. Non sto parlando di quelle insalate noiose verdi prive di colori, ma di insalate speciali con frutta colorata e frutta secca o semi oleosi. Una delle mie insalate preferite è questa, l'Insalata d'Arance e Finocchi. Sarà perché sono siciliana e le arance ce l'ho nel sangue... Mio papà addirittura quando mangia arance siciliane suda, con le altre non gli succede! Quindi per avere la certezza che le arance siano siciliane, basta farle mangiare a mio papà. Lo so, siamo una famiglia strana! Naturalmente se preparate l'insalata così per voi non c'è bisogno di tagliare finemente il finocchio e pelare a vivo l'arancia, basta tagliare tutto grossolanamente e condire in una coppetta. Così è più casereccia... Per delle occasioni speciali però, qualche addobbo in più fa subito festa!

Questo è l'ultimo post del 2016 e colgo l'occasione per ringraziare tutti voi che mi seguite! Ma vorrei ringraziare personalmente alcune persone:
- Ringrazio tutto il Team Fabuloso: Nina, Letizia, Martina, Silvia, Erica, Maria, Maria Catena, Francesca, Ghisce, Davide, Marialuigia, Sara, Valentina, Alessandra, Ilaria, Giorgia, Noemi, Claudia, Simona, Giuseppe, Roberto e Micol! Ma un grazie speciale va a Fabrizia, la nostra Stella Fabulosa! È un onore far parte di questo Team e non vedo l'ora di vedere cosa combineremo nel 2017!
- Ringrazio mia Mamma che ogni tanto mi permette di fare dei dolci in santa pace, senza interruzioni. Ma non solo per questo, grazie Mamma!
- Ringrazio mio Papà che in silenzio mangia quello che preparo e ogni tanto fa "m"!
- Ringrazio mia sorella la mezzana, che non vede l'ora che arrivi il venerdì per mangiarsi le torte!
- Ringrazio mia sorella la piccola, che con la scusa di far pubblicità per il mio Blog ha iniziato a ordinare da me di torte, cupcakes e cose varie. Vedremo cosa vorrà la prossima volta!
- Ringrazio mio cognato che mi ha dato la possibilità di iniziare a creare dolci vegani!
- Ringrazio mia suocera che ogni tanto da un'occhiata al mio Blog e mi corregge gli errori in tedesco!
- Ringrazio mia cognata, col suo entusiasmo e le sue idee per il mio Blog!
- Ringrazio i miei figli che mi sporcano sempre tutta la cucina quando mi aiutano a cucinare o a fare i dolci e mi allungano almeno del 30% il lavoro. Ma soprattutto perché mi ricordano che cucinare è sperimentare, è condivisione è relax, non stress! Grazie piccoli ormai grandi terremoti!
- E il ringraziamento più grande va a Mio Marito che ha reso possibile tutto questo! Che quando in panico gli dico che il Blog non funziona, mi aggiusta tutto in un batter d'occhio. Che sta con i piccoli per farmi cucinare con tranquillità. Che mi sopporta ogni giorno e mi tranquillizza quando sono nervosa... E finisco qui, se no non finisco più di scrivere! Grazie Scha, Ti Amo!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>arance</td>
          </tr>
          <tr>
            <td>finocchi</td>
          </tr>
          <tr>
            <td>melagrana</td>
          </tr>
          <tr>
            <td>pistacchi</td>
          </tr>
          <tr>
            <td>olio evo</td>
          </tr>
          <tr>
            <td>sale</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Pulite i finocchi e togliete le foglie esterne più dure (non buttatele, potete usarle nelle zuppe o semplicemente bollite con un filo d'olio e limone). Poi tagliate il finocchio finemente. Pelate a vivo le arance e ricavatene solo gli spicchi senza pellicina, cercate di raccogliere più succo possibile, vi servirà per condire il tutto. A questo punto adagiate sul piatto i finocchi precedentemente tagliati e sopra di essi gli spicchi dell'arancia messi a raggiera. Prendete il succo dell'arancia che avevate raccolto, aggiungete olio evo e sale e distribuitelo sui finocchi e sull'arancia. Aggiungete qualche chicco di melagrana e dei pistacchi tritati col coltello.
![](risultato1.jpg "frangipani © Erica")

![](risultato2.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>
