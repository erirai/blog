---
title: "Cupcakes Rocher"
date: 2016-11-23
tags:
- nocciole
- natale
- muffin
- cupcakes
- cioccolato
categories:
- Dolce
- "Muffin, Cupcakes, Cake Pops..."
label: 2016-11-23-cupcakes-rocher
lang: it
---
![](../2016-11-23-cupcakes-rocher/header.jpg "frangipani © Erica")

Mio marito mi ha chiesto di preparare un dolce da portare in ufficio. Però voleva un dolce con il logo del loro servizio di traduzione <a href="http://locize.com" target="_blank">locize.com</a>. Ero indecisa se fare una torta tutta ricoperta di pasta di zucchero o dei Cupcakes. Alla fine ho deciso di fare dei Cupcakes e ho fatto stampare il logo da <a href="http://www.tortenfotos.ch" target="_blank">Tortenfotos</a>. 

L'idea del gusto Rocher però, mi è venuta mentre guardavo la loro pubblicità. Mi piaceva l'idea di dare un tocco di natale usando un po' di colore oro e combinare la nocciola con il cioccolato. I muffin sono alla nocciola con un Rocher all'interno. Come Topping ho preparato un Frosting al cioccolato e formaggio spalmabile. E così nascono i miei Cupcakes Rocher. Per dare un tocco natalizio, ho usato uno spray color oro, ma andrebbero bene anche delle perline dorate o delle nocciole tritate, se li preparate al di fuori del natale. A proposito di natale... prossima domenica inizia l'avvento! Non sto più nella pelle, non vedo l'ora di portare su tutte le decorazioni natalizie per decorare tutto. Questo weekend ormai so cosa avrò da fare! Che bello! Sarà un mese molto movimentato, ma allo stesso tempo rilassante, perché il natale mi rilassa molto. Ho in testa un sacco d'idee che devo ordinare un attimino per non perdermi. Beh, per adesso vi lascio con questi Cupcakes Rocher supergoduriosi...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>200gr</td>
            <td>farina</td>
          </tr>
          <tr>
            <td>160gr</td>
            <td>zucchero</td>
          </tr>
          <tr>
            <td>50gr</td>
            <td>nocciole macinate</td>
          </tr>
          <tr>
            <td>1/2 cucchiaio</td>
            <td>lievito per dolci</td>
          </tr>
          <tr>
            <td>1/2 cucchiaio</td>
            <td>bicarbonato</td>
          </tr>
          <tr>
            <td>1 cucchiaino</td>
            <td>vaniglia in polvere</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>1/2 cucchiaio</td>
            <td>aceto</td>
          </tr>
          <tr>
            <td>5 cucchiai</td>
            <td>olio di semi</td>
          </tr>
          <tr>
            <td>180gr</td>
            <td>latte alla nocciola</td>
          </tr>
          <tr>
            <td>24</td>
            <td>Ferrero Rocher (di cui 12 congelati)</td>
          </tr>
          <tr style="height: 15px;"></tr>
          <tr>          
            <td colspan="2"><b>Frosting al Cioccolato</b></td>
          </tr>      
          <tr>
            <td>75gr</td>
            <td>cioccolato fondente</td>
          </tr>
          <tr>
            <td>75gr</td>
            <td>panna</td>
          </tr>
          <tr>
            <td>75gr</td>
            <td>mascarpone</td>
          </tr>
          <tr>
            <td>75gr</td>
            <td>formaggio spalmabile tipo Philadelphia</td>
          </tr>
          <tr>
            <td>35gr</td>
            <td>zucchero a velo</td>    
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 12 Cupcakes</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Prendete una ciotola capiente e versateci la farina, lo zucchero, le nocciole macinate, il lievito, il bicarbonato, la vaniglia ed il sale e mescolate il tutto.
Poi aggiungete l'aceto, l'olio di semi ed il latte alla nocciola e mescolate finché avrete un impasto bello liscio.
![](../2016-11-23-cupcakes-rocher/impasto.jpg "frangipani © Erica")

Mettete i pirottini di carta nella teglia per muffin e riempite fino a metà con l'impasto. Mettete al centro di ogni pirottino un Ferrero Rocher congelato e ricoprite con il resto dell'impasto.
![](../2016-11-23-cupcakes-rocher/pirottini.jpg "frangipani © Erica")

![](../2016-11-23-cupcakes-rocher/teglia.jpg "frangipani © Erica")

Adesso infornateli nel forno preriscaldato a 180°C statico per ca. 20min, mi raccomando fate sempre la prova stecchino e fateli raffreddare su di una griglia.
![](../2016-11-23-cupcakes-rocher/muffin.jpg "frangipani © Erica")

Per il Frosting al cioccolato preparate una classica Ganache: mettete a riscaldare la panna in un pentolino e portatela quasi ad ebollizione. Nel frattempo sminuzzate il cioccolato e mettetelo in una coppa. Poi versate la panna bollente nella coppa con il cioccolato.
![](../2016-11-23-cupcakes-rocher/pannaecioccolato.jpg "frangipani © Erica")

Aspettate qualche secondo, poi iniziate a mescolare finché il cioccolato non sarà completamente sciolto e avrete un composto liscio e lucido, la Ganache. Poi mettetela da parte e fatela raffreddare, ma non in frigo.
![](../2016-11-23-cupcakes-rocher/ganache.jpg "frangipani © Erica")

In un'altra coppa mettete il mascarpone, il formaggio spalmabile e lo zucchero a velo. Con le fruste elettriche amalgamate il tutto, finché sarà bello cremoso. Poi aggiungete la Ganache fredda e amalgamate bene, poi fate riposare in frigo.
![](../2016-11-23-cupcakes-rocher/frosting.jpg "frangipani © Erica")

Quando i Muffin saranno completamente freddi, passate il Frosting in un sac à poche e decorateli, finite con un Ferrero Rocher. Se volete finite con qualche decorazione dorata.
![](../2016-11-23-cupcakes-rocher/risultato1.jpg "frangipani © Erica")

![](../2016-11-23-cupcakes-rocher/risultato2.jpg "frangipani © Erica")

![](../2016-11-23-cupcakes-rocher/risultato3.jpg "frangipani © Erica")

![](../2016-11-23-cupcakes-rocher/risultato4.jpg "frangipani © Erica")

Ed ecco i Cupcakes con il logo.
![](../2016-11-23-cupcakes-rocher/locize.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>