---
title: "Pasta al Cavolfiore Piccante"
date: 2016-11-16
tags:
- primi
- cavolfiore
- pasta
- pomodoro
- vegan
categories:
- Salato
- "Primi Piatti"
label: 2016-11-16-pasta-al
lang: it
---
![](header.jpg "frangipani © Erica")

Eh si, fa proprio freddo... L'autunno è già finito, siamo passati direttamente all'inverno! Cambiano le verdure, cambia la frutta e noi ci adeguiamo a quello che ci offre la natura. Anche perché nessuno meglio di Madre Natura sa cosa è meglio per noi! È periodo di cavoli e di cavoli ce n'è un'infinità! Colori diversi, forme diverse, sapori diversi... Oggi vi propongo una ricetta molto facile, gustosa e un po' piccantina: la Pasta al Cavolfiore Piccante. Questo è anche un modo per "camuffare" un pochettino il cavolfiore per quelle persone che non lo amano. Io sinceramente me lo mangio in tutti i modi, lo adoro! Utilizziamo i cavoli perché fanno molto bene alla nostra salute. Che ne dite, iniziamo abbinandoli alla pasta?

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>320gr</td>
            <td>pasta corta</td>
          </tr>
          <tr>
            <td>2 spicchi</td>
            <td>aglio</td>
          </tr>
          <tr>
            <td>qb</td>
            <td>peperoncino</td>
          </tr>
          <tr>
            <td>1</td>
            <td>cavolfiore di media grandezza</td>
          </tr>
          <tr>
            <td>400gr</td>
            <td>pomodori pelati tritati</td>
          </tr>
          <tr>
            <td>qb</td>
            <td>basilico fresco</td>
          </tr>
          <tr>
            <td>qb</td>
            <td>olive nere (facoltativo)</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>olio evo</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Pulite il cavolfiore e dividete le cime dal gambo centrale. Tagliate a metà le cime più grandi. A questo punto mettete un filo d'olio e un pizzico di sale in una padella e fate soffriggere i due spicchi d'aglio e il peperoncino a piacere (se vi piace tanto l'aglio, potete pure tritarlo invece di lasciarlo intero). Aggiungete le cime del cavolfiore e fate saltare a fuoco moderato per qualche minuto. Dunque aggiungete i pomodori pelati e allungate con un po' d'acqua.
![](sughettocrudo.jpg "frangipani © Erica")

Fate cuocere il sughetto finché il cavolfiore non si sarà ammorbidito, poi salate. Se c'è bisogno, aggiungete ancora dell'acqua.
![](sughettopronto.jpg "frangipani © Erica")

Portate ad ebollizione abbondante acqua, salate l'acqua e buttate la pasta. Scolate la pasta ancora al dente tenendo da parte un po' d'acqua di cottura. Versate la pasta nella padella con il cavolfiore e fatela mantecare aggiungendo un po' d'acqua di cottura della pasta. Aggiungete qualche fogliolina di basilico e se volete anche le olive nere denocciolate. Non scordatevi di togliere l'aglio.
![](padella.jpg "frangipani © Erica")

Impiattate la Pasta al Cavolfiore e gustatevi questo meraviglioso piatto.
![](risultato1.jpg "frangipani © Erica")

![](risultato2.jpg "frangipani © Erica")



<h4>Buon appetito
  <font color="red">
    <i class="fa fa-smile-o"></i>
  </font>
</h4>
