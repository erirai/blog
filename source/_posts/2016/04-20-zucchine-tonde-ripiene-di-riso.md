---
title: "Zucchine Tonde ripiene di Riso"
date: 2016-04-20
tags:
- primavera
- estate
- zucchine
- glutenfree
- riso
- vegan
categories:
- Salato
- "Primi Piatti"
lang: it
---
![](../2016-04-20-zucchine-tonde-ripiene-di-riso/header.jpg "frangipani © Erica")

C'è il sole, anche se c'è un venticello fresco, sono seduta in giardino, mi bevo un frappé alla banana e scrivo questo post. Odio il mercoledì! Perché? È il mio giorno per lavare, quindi su e giù cantina casa casa cantina, poi giornata di pulizie e tutto questo con due terremoti tra i piedi... poi il piccolo ha anche iniziato a camminare, quindi potete immaginare... Comunque sia tra una lavata e l'altra, sta mattina ho anche trovato il tempo per preparare la cena. Questo piatto è perfetto da preparare prima, anche il giorno prima, per poi infornarlo al momento. Sono questi i piatti perfetti per i giorni di sole, quando non si ha tanta voglia di stare rinchiusi in cucina, ma si preferisce stare fuori in giardino con i propri figli...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>250gr</td>
            <td>riso per insalate</td>
          </tr>
          <tr>
            <td>5-6</td>
            <td>zucchine tonde</td>
          </tr>
          <tr>
            <td>1</td>
            <td>scalogno</td>
          </tr>
          <tr>
            <td>1</td>
            <td>peperone piccolo</td>
          </tr>
          <tr>
            <td>1/2 bottiglia</td>
            <td>passata di pomodoro</td>
          </tr>
          <tr>
            <td>qb</td>
            <td>basilico fresco</td>
          </tr>
          <tr>
            <td>1 cucchiaino</td>
            <td>paprika</td>
          </tr>
          <tr>
            <td>qb</td>
            <td>Asiago</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 2-3 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per prima cosa lavate le zucchine e tagliate la calotta. Poi scavatele con uno scavino, facendo attenzione a non togliere troppa polpa.
![](../2016-04-20-zucchine-tonde-ripiene-di-riso/scavare.jpg "frangipani © Erica")

Mettete le zucchine scavate e le calotte su di una leccarda con sotto della carta forno.
![](../2016-04-20-zucchine-tonde-ripiene-di-riso/zucchine.jpg "frangipani © Erica")

Salate le zucchine e infornatele nel forno preriscaldato a 180°C ventilato per mezz'oretta. Poi rovesciatele per farle sgocciolare (durante la cottura spesso si crea dell'acqua che va tolta).
![](../2016-04-20-zucchine-tonde-ripiene-di-riso/zucchinecotte.jpg "frangipani © Erica")

Nel frattempo cuocete il riso come scritto sulla confezione. Quando sarà cotto, scolatelo e mettetelo da parte.
![](../2016-04-20-zucchine-tonde-ripiene-di-riso/riso.jpg "frangipani © Erica")

Poi preparate il sughetto. Tagliate finemente uno scalogno e fatelo rosolare in una padella con un filo d'olio e un pizzico di sale. Aggiungete la polpa delle zucchine che avrete tagliuzzato un pochettino e il peperone tagliato a cubetti. Fate rosolare il tutto per qualche minuto, poi aggiungete la passata di pomodoro e allungate con un po' d'acqua. Fate andare a fuoco lento finché il sugo si sarà addensato un pochettino. Aggiungete qualche foglia di basilico, la paprika e aggiustate di sale.
![](../2016-04-20-zucchine-tonde-ripiene-di-riso/sughetto.jpg "frangipani © Erica")

Condite il riso con il sugo lasciandone da parte qualche cucchiaio, aggiungete l'Asiago tagliato a cubetti e mescolate bene.
![](../2016-04-20-zucchine-tonde-ripiene-di-riso/risocondito.jpg "frangipani © Erica")

Prendete una pirofila, imburratela e mettete sul fondo un po' di sughetto. Poi adagiateci le zucchine e riempitele col riso. Il riso che vi sarà rimasto lo potrete mettere anche nella pirofila, tra le zucchine. Mettete il sugo, che avevate messo da parte, sul riso, poi chiudete con le calotte.
![](../2016-04-20-zucchine-tonde-ripiene-di-riso/teglia.jpg "frangipani © Erica")

Infornate nel forno preriscaldato a 190°C ventilato per mezz'oretta.
![](../2016-04-20-zucchine-tonde-ripiene-di-riso/risultato.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
