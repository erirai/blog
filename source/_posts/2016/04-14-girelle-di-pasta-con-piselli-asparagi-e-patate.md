---
title: "Girelle di Pasta con Piselli, Asparagi e Patate"
date: 2016-04-14
tags:
- primi
- piselli
- asparagi
- patate
categories:
- Salato
- "Primi Piatti"
lang: it
---
![](header.jpg "frangipani © Erica")

Allora, questa è una di quelle ricette svuotafrigo, ma non solo! È una di quelle ricette che potete modificare come volete! Avevo ancora qualche sfoglia fresca per lasagne, degli asparagi, i piselli freschi, ieri mi sono rimaste un po' di patate, in più c'è del formaggio che sta per scadere. A me piace svuotare il frigo prima del finesettimana, per poi comprare tutto fresco... Comunque le ricette improvvisate spesso sono le più buone, c'era un silenzio a tavola mentre mangiavamo! Lo prendo come un complimento...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>250gr</td>
            <td>sfoglie fresche per lasagne</td>
          </tr>
          <tr>
            <td>1</td>
            <td>cipolla</td>
          </tr>
          <tr>
            <td>1 mazzetto</td>
            <td>asparagi</td>
          </tr>
          <tr>
            <td>1 coppetta</td>
            <td>piselli</td>
          </tr>
          <tr>
            <td>qb</td>
            <td>basilico fresco</td>
          </tr>
          <tr>
            <td>2</td>
            <td>patate grandi</td>
          </tr>
          <tr>
            <td>qb</td>
            <td>formaggio grattugiato</td>
          </tr>
          <tr>
            <td>1 bustina</td>
            <td>panna</td>
          </tr>
          <tr>
            <td>2 cucchiai</td>
            <td>concentrato di pomodoro</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 3 persone</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Lessate le patate in abbondante acqua finché saranno cotte, pelatele, taglietele a pezzetti e mettetele da parte. Pulite gli asparagi, eliminando la parte dura, poi tagliateli a pezzettini tenendo da parte le punte. Se avete i piselli freschi, sbucciateli.
![](ingredienti.jpg "frangipani © Erica")

Fate soffriggere metà cipolla tagliata a fettine in una padella con un filo d'olio evo ed un pizzico di sale. Poi aggiungete gli asparagi (senza le punte) ed i piselli, fate rosolare un pochettino, poi aggiungete le patate. Fate rosolare il tutto dolcemente aggiungendo un goccio d'acqua di tanto in tanto, finché i piselli e gli asparagi si saranno ammorbiditi, alla fine aggiungete le punte degli asparagi. Aggiustate di sale, volendo potete anche mettere delle spezie, tipo la paprika, la curcuma... come volete.
![](verduracotta.jpg "frangipani © Erica")

Per il sughetto tagliate a fettine l'altra metà della cipolla e fatela soffriggere in un pentolino con un filo d'olio ed un pizzico di sale. Aggiungete la panna ed il concentrato di pomodoro, fate sobbollire per qualche minuto poi aggiustate di sale e mettete da parte. Invece che la salsa con la panna, potete fare benissimo anche un semplice sugo al pomodoro, come preferite...
![](sughetto.jpg "frangipani © Erica")

Prendete una pentola capiente e fate bollire l'acqua. Appena bolle, aggiungete il sale e fate sbollentare per 1-2min le sfoglie di pasta.
![](sbollentare.jpg "frangipani © Erica")

Poi mettetele su di un panno pulito.
![](panno.jpg "frangipani © Erica")

Adesso prendete le verdure che avevate cotto in precedenza e adagiatele sulle sfoglie, mettete del basilico fresco spezzettato, una bella grattugiata di formaggio (o mozzarella) e arrotolate il tutto. Tagliate il rotolo nella grandezza che preferite.
![](farcite.jpg "frangipani © Erica")

![](rotolo.jpg "frangipani © Erica")

Prendete una pirofila con il bordo alto, imburratela e mettete un pochettino di salsina sul fondo. Poi adagiateci tutte le girelle.
![](teglia1.jpg "frangipani © Erica")

Ricoprite tutte le girelle con la salsina alla panna e finite con una bella grattugiata di formaggio.
![](teglia2.jpg "frangipani © Erica")

Infornate nel forno preriscaldato a 200°C ventilato per 20min coperto con della carta stagnola, poi altri 10min senza carta per fare la crosticina.
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
