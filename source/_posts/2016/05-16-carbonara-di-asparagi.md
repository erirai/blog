---
title: "Carbonara di Asparagi"
date: 2016-05-16
tags:
- primi
- asparagi
categories:
- Salato
- "Primi Piatti"
lang: it
---
![](header.jpg "frangipani © Erica")

Quando ancora non eravamo vegetariani, facevo spesso la Carbonara, la adoravo! Si faceva subito, giusto il tempo della cottura della pasta... e di piatti veloci ne servivano quando lavoravo! Poi non l'ho più fatta, anche perché non sapevo come sostituire lo Speck che da molto sapore al piatto. Poi così, dato che gli asparagi e le uova vanno molto d'accordo, ho pensato di usare gli asparagi come sostituto dello Speck... e devo dire che mi piace molto! Richiede un attimino in più della calassica Carbonara, ma ne vale la pena. La consiglio anche a chi mangia carne, perché la Carbonara di Asparagi è un piatto unico, ci sono i carboidrati, le proteine e le verdure... che volete di più? Poi la stagione degli asparagi piano piano sta finendo, quindi approfittatene che poi se ne parla l'anno prossimo!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>250gr</td>
            <td>Spaghetti o altra pasta a piacere</td>
          </tr>
          <tr>
            <td>500gr</td>
            <td>asparagi fini</td>
          </tr>
          <tr>
            <td>1</td>
            <td>cipolla piccolina</td>
          </tr>
          <tr>
            <td>4</td>
            <td>uova</td>
          </tr>
          <tr>
            <td>4 cucchiai</td>
            <td>parmigiano grattugiato</td>
          </tr>
          <tr>
            <td>qb</td>
            <td>prezzemolo fresco</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>pepe nero</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 3 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Togliete la parte dura tegli asparagi, poi tagliateli a rondelline piccoline.
![](asparagi.jpg "frangipani © Erica")

Tagliate finemente la cipolla e mettetela a soffriggere in una padella con un filo d'olio e un pizzico di sale. Poi aggiungete gli asparagi tagliati ma senza le punte, quelle le metteremo alla fine. Fate rosolare un pochettino, aggiungete gli steli del prezzemolo e un goccio d'acqua. Fate andare a fuoco moderato finché gli asparagi saranno cotti. Devono rimanere croccanti, fate attenzione che non si cucinano troppo. A questo punto aggiungete le punte degli asparagi.
![](asparagicotti.jpg "frangipani © Erica")

Nel frattempo preparate le uova: Mettete le uova in una coppetta, aggiungete il parmigiano grattugiato, il sale e una macinata di pepe. Sbattete il tutto con una forchetta e mettete da parte.
![](uovo.jpg "frangipani © Erica")

Portate ad ebollizione abbondante acqua. Quando bolle salatela e buttate la pasata. Togliete gli steli del prezzemolo che avevate messo negli asparagi. Quando la pasta sarà cotta, scolatela tenendo da parte l'acqua di cottura (in caso dovesse servire) e versate la pasta nella padella con gli asparagi. Mescolate il tutto e aggiungete le uova, mescolate finché l'uovo avrà la cottura che vi piace.
![](padella.jpg "frangipani © Erica")

Allora, c'è a chi piace la cremina, quindi l'uovo rimane crudino, c'è invece a chi non piace l'uovo crudo, quindi non viene cremoso. Fate come preferite. Aggiungete il prezzemolo tritato e un'altra macinata di pepe nero.
![](risultato.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
