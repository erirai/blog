---
title: "Zuppa di Verdure Grigliate con Riso Basmati"
date: 2016-08-21
tags:
- zuppa
- peperoni
- zucchine
- melanzane
- pomodori
- piatto unico
- vegan
categories:
- Salato
- "Piatti Unici"
label: 2016-08-21-zuppa
lang: it
---
![](header.jpg "frangipani © Erica")

Gli ultimi giorni c'è stato un calo di temperatura che non vi dico! Ho dovuto tirare fuori dall'armadio le magliette a maniche lunghe e le giacchette... Mio figlio addirittura, quando gli ho messo la maglietta a maniche lunghe, mi ha guardata storta tirandosi le maniche, come per dire: "Ma stai scherzando, no?!". 
![](nebbia.jpg "frangipani © Erica")
La mattina c'era nebbia, si la nebbia! Mi sono svegliata, ho guardato fuori e mi è venuto un colpo! Ma ho dormito per due mesi e siamo ad ottobre???

Altro che agosto, sembrava già di essere in pieno autunno... Proprio per quelle giornate fresche d'estate, che qui in Svizzera non sono per niente rare, mi piace preparare qualcosa di caldo, ma che sia allo stesso tempo fresco e leggero. Non so se mi spiego... Praticamente in questo piatto avete la leggerezza delle verdure estive grigliate, ma avete anche il calore del brodo... Avete capito? Siccome non ci sono carboidrati nella zuppa, ho preparato del riso Basmati a parte. Volendo potete aggiungere il riso direttamente nella zuppa o mangiarla con del pane o delle patate, come volete. La zuppa, così a primo colpo potrà sembrare strana, ma vi assicuro che è veramente ottima! 

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          </tr>
          <tr>
            <td>400gr</td>
            <td>riso Basmati</td>
          </tr>
          <tr>
            <td>3</td>
            <td>zucchine piccole</td>
          </tr>
          <tr>
            <td>2</td>
            <td>peperoni</td>
          </tr>
          <tr>
            <td>1</td>
            <td>melanzana</td>
          </tr>      
          <tr>
            <td>2</td>
            <td>cipolle</td>
          </tr>
          <tr>
            <td>1 bella manciata</td>
            <td>pomodorini</td>
          </tr>
          <tr>
            <td>2 spicchi</td>
            <td>aglio</td>
          </tr>
          <tr>
            <td>qb</td>
            <td>timo</td>
          </tr>
          <tr>
            <td>qb</td>
            <td>rosmarino</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>1l</td>
            <td>brodo vegetale</td>
          </tr>
          <tr>
            <td>150ml</td>
            <td>panna</td>
          </tr>
          <tr>
            <td>qb</td>
            <td>basilico</td>      
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Lavate tutte le verdure. Togliete le due estremità delle cipolle, della melanzana e delle zucchine, poi tagliatele a metà. Tagliate a metà anche i peperoni, eliminate i semini ed i filamenti bianchi. Prendete una teglia con sotto della carta forno, mettete un filo d'olio evo poi adagiateci tutte le verdure con la parte del taglio verso sotto. Mettete anche i pomodorini interi e due spicchi d'aglio schiacciati. Mettete ancora un po' d'olio evo, del sale ed il timo e rosmarino. (ma avete visto che bei colori?!)
![](verdure.jpg "frangipani © Erica")

Infornate la teglia con le verdure nel forno preriscaldato a 180°C ventilato per mezz'oretta.
![](verduregrigliate.jpg "frangipani © Erica")

Fate raffreddare leggermente le verdure, eliminate il timo, il rosmarino e l'aglio, poi pelate i peperoni, i pomodorini, le cipolle e le melanzane. A questo punto mettete tutte le verdure in una coppa e con una forbice tagliuzzate tutto. Poi con il mixer ad immersione date una leggera frullata, giusto per frullare una piccola parte delle verdure.
![](verduretagliate.jpg "frangipani © Erica")

Portate ad ebollizione il brodo vegetale, poi aggiungete le verdure grigliate e fate bollire ancora per 20min a fiamma media. Nel frattempo preparate il riso Basmati come scritto sulla confezione.
![](riso.jpg "frangipani © Erica")

All'ultimo aggiungete la panna (vegetale o non) alla zuppa e fate bollire giusto qualche minuto, aggiungete il basilico fresco e servite. Potete servire le due cose separate, potete mischiare il riso con la zuppa e servirla così... fate come preferite.
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
