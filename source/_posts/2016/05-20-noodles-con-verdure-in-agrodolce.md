---
title: "Noodles con Verdure in Agrodolce"
date: 2016-05-20
tags:
- primi
- peperoni
- piatto unico
- vegan
categories:
- Salato
- "Primi Piatti"
---
![](header.jpg "frangipani © Erica")

Siamo quasi arrivati al weekend e devo svuotarmi di nuovo il frigo per far posto alla frutta e verdura fresca. Avevo dei bei peperoni in frigo, delle carote che dovevo assolutamente usare e la salsa di soia aperta... Bling! Mi sono ricordata di una ricetta che mi piaceva moltissimo, le verdure in agrodolce. In realtà nella ricetta c'era anche il pollo o il maiale, non mi ricordo. Una volta avevo anche sostituito la carne con i gamberi, ma per la versione vegetariana il Tofu è perfetto. Per questa volta ho voluto fare questa ricetta solo con le verdure e con i Noodles. Volendo potete usare queste verdure in agrodolce anche per condire del semplice riso Basmati, come preferite. È un piatto vegan, superbuono e va mangiato rigorosamente con le bacchette cinesi. Si è messa anche mia figlia con le bacchette, non vi dico...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>250gr</td>
            <td>Noodles</td>
          </tr>
          <tr>
            <td>2</td>
            <td>peperoni</td>
          </tr>
          <tr>
            <td>2</td>
            <td>carote</td>
          </tr>
          <tr>
            <td>1 manciata</td>
            <td>fagiolini</td>
          </tr>
          <tr>
            <td>1</td>
            <td>cipolla grande</td>
          </tr>
          <tr>
            <td>3 cucchiai</td>
            <td>Ketchup</td>
          </tr>
          <tr>
            <td>4 cucchiai</td>
            <td>salsa di soia</td>
          </tr>
          <tr>
            <td>1 cucchiaino</td>
            <td>succo d'agave o miele</td>
          </tr>
          <tr>
            <td>1 cucchiaino colmo</td>
            <td>amido di mais</td>
          </tr>
          <tr>
            <td>1 coppetta</td>
            <td>acqua</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>olio di semi</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 3 persone</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Lavate e pulite tutte le verdure, poi tagliate tutto a pezzettini.
![](ingredienti.jpg "frangipani © Erica")

Se l'avete, usate la Wok per questa ricetta se no va bene anche una semplice padella. Quindi mettete dell'olio di semi nella Wok e fate scaldare, poi aggiungete tutte le verdure e fate saltare a fiamma alta sempre mescolando (se non vi piace la cipolla crudina, mettete prima la cipolla e poi aggiungete il resto delle verdure). Le verdure si devono ammorbidire leggermente, ma devono rimanere croccanti! Mettete un cucchiaio di salsa di soia e fate andare finché avranno la cottura giusta. Poi aggiungete il resto della salsa di soia, il ketchup e il succo d'agave e mescolate bene. A questo punto aggiungete l'amido di mais sciolto in una coppetta d'acqua e mescolate ancora. Fate cuocere per qualche minuto poi spegnete la fiamma, ma lasciate la Wok sui fornelli.
![](verdure.jpg "frangipani © Erica")

Nel frattempo cuocete i Noodles come scritto sulla confezione.
![](noodles.jpg "frangipani © Erica")

Quando i Noodles saranno cotti, scolateli e tenete da parte l'acqua di cottura. Aggiungete i Noodles alle verdure direttamente nella Wok e accendete i fornelli giusto il tempo per fare mantecare bene il tutto. Se risulta troppo asciutta, aggiungete un po' d'acqua di cottura dei Noodles.
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
