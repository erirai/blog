---
title: "Parmigiana di Melanzane e Zucchine"
date: 2016-05-25
tags:
- melanzane
- zucchine
- secondi
- contorno
- glutenfree
categories:
- Salato
- "Secondi Piatti e Contorni"
lang: it
---
![](header.jpg "frangipani © Erica")

Oggi è mercoledì e io detesto il mercoledì! Ecco, adesso sto meglio... Tra le mille cose che ho da fare il mercoledì mattina, volevo preparare anche la cena, così mi trovavo tutto pronto e potevo uscire un pochettino con i piccoli. L'intensione era di preparare una bella Parmigiana di Melanzane, solo che le melanzane erano poche, quindi ho aggiunto anche le zucchine (ispirandomi ad una ricetta di iFood). Di solito le melanzane non le friggo, tranne per delle occasioni speciali, li passo giusto un attimo in forno... Ok, lo so, la morte della Parmigiana sono le melanzane fritte, ma... Comunque viene buona lo stesso, ma soprattutto è più leggera! La potete preparare benissimo in anticipo, anche il giorno prima (tenendola in frigo) e infornarla poi al momemento. La Parmigiana è ottima anche fredda, anzi ogni tanto è anche più buona e saporita... Allora, buona Parmigiana!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>2</td>
            <td>Melanzane</td>
          </tr>
          <tr>
            <td>3</td>
            <td>zucchine</td>
          </tr>
          <tr>
            <td>300gr</td>
            <td>mozzarella</td>
          </tr>
          <tr>
            <td>1 lattina</td>
            <td>pelati tritati</td>
          </tr>
          <tr>
            <td>1/2 bottiglia</td>
            <td>passata di pomodoro</td>
          </tr>
          <tr>
            <td>1 spicchio</td>
            <td>aglio</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>basilico fresco</td>
          </tr>
          <tr>
            <td>qb</td>
            <td>parmigiano grattugiato</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 3 persone</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Lavate e tagliate le due estremità delle melanzane e delle zucchine. Poi aiutandovi con una mandolina tagliatele a fettine per il lungo. Le fette dovranno avere uno spessore di 3-4mm, mi raccomando alle dita, vogliamo una Parmigiana vegetariana! Mettete le fette una accanto a l'altra sulle teglie con sotto della carta forno, salate e mettete un filo d'olio evo. Dunque infornatele nel forno preriscaldato a 200°C ventilato per 10min, giusto il tempo per farli ammorbidire.
![](verdure.jpg "frangipani © Erica")

Preparate la salsa al pomodoro. In una padella mettete uno spicchio d'aglio, un filo d'olio evo e una spolverata di sale. Fate soffriggere, poi aggiungete i pelati e la passata di pomodoro. Allungate con un pochettino d'acqua, mettete qualche fogliolina di basilico e fate cuocere a temperatura media finché la salsa si sarà addensata un pochettino.
![](salsa.jpg "frangipani © Erica")

Quando avrete tutto pronto, prendete una pirofila, imburratela e mettete sul fondo un po' di salsa al pomodoro. Poi fate uno strato di melanzane, un pochettino di mozzarella spezzettata, qualche cucchiaio di salsa al pomodoro e ricoprite con le zucchine. Ripetete questa operazione finché avrete esaurito tutti gli ingredienti. Finite con una spolverata di parmigiano grattugiato.
![](comporre.jpg "frangipani © Erica")

![](teglia.jpg "frangipani © Erica")

Infornate la Parmigiana nel forno preriscaldato a 180° ventilato per mezz'oretta. Prima di servirla, fatela riposare un pochettino.
![](risultato1.jpg "frangipani © Erica")

![](risultato2.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
