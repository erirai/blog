---
title: "Insalata con Pesche, Lamponi e Feta"
date: 2017-08-01
tags:
- contorno
- insalata
- pesche
- lamponi 
- glutenfree
- feta 
categories:
- Salato
- "Secondi Piatti e Contorni"
label: 2017-08-01-insalata-con-pesche-lamponi-e-feta
lang: it
---
![](header.jpg "frangipani © Erica")

> Benvenuto Agosto e buon 1° Agosto Svizzera!

Era già da un pezzo che avevo intensione di fare questa insalata con pesche, lamponi e feta. Ma per fare questa insalata avevo bisogno di due cose fondamentali: pesche gialle belle dolci e lamponi raccolti da noi. Nelle nostre vicinanze c'è un contadino dove si possono raccogliere diverse cose... verso maggio/giugno ci sono le fragole e vi assicuro che sono le migliori, poi verso luglio arrivano i lamponi. Vendono anche le ciliegie e le prugne più buone che io abbia mai mangiato! Cerciamo di andare a raccogliere i lamponi ogni anno. Una parte la trasformo in <a href="http://frangipani.raiano.ch/2014-06-21-marmella-di-fragole-e-lamponi/" target="_blank">marmellata</a>, una parte la congelo e con quello che rimane faccio il mio dolce preferito, <a href="http://frangipani.raiano.ch/2013-10-18-crostata-di-lamponi/" target="_blank">la crostata di lamponi</a>. È inutile con i lamponi freschi è molto più buona! Solo che quest'anno i lamponi non erano proprio bellissimi e dolcissimi. Erano piccoli piccoli e si sbriciolavano. Strano... non so se anche loro hanno sofferto la gelata di fine aprile, perché anche nel nostro giardino non stanno crescendo... Nostra figlia si è divertita un sacco a raccoglierli, le abbiamo dato una coppetta tutta sua e ogni tanto ne raccoglieva uno, ma ovviamente la gran parte l'ha mangiata! Il piccolo invece era più interessato alle api e quando ho trovato un lampone con sopra una coccinella sono impazziti! Mio figlio gli chiedeva pure: "Cuccinella, come stai? Guarda ti regalo un fiore..." e a posato accanto la coccinella una piccola margherita! Mi ha fatto una tenerezza... poi anche mia figlia ha preso un fiore!
![](lamponi.jpg "frangipani © Erica")

Ecco, non mancava più niente per preparare questa bella insalatona. Ed è proprio un'insalatona, perché dopo un bel piatto di questa siete sazi senza sentirvi appesantiti però. Penso che la rifarò, anche perché spero fortemente che l'estate duri ancora un bel po'!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>insalata a piacere</td>
          </tr>
          <tr>
            <td>rucola</td>
          </tr>
          <tr>
            <td>pesche</td>
          </tr>
          <tr>
            <td>lamponi</td>
          </tr>
          <tr>
            <td>formaggio Feta</td>
          </tr>
          <tr>
            <td>menta fresca</td>
          </tr>
          <tr>
            <td>sale</td>
          </tr>
          <tr>
            <td>olio evo</td>
          </tr>
          <tr>
            <td>aceto di lamponi o aceto balsamico</td>
          </tr>
        </tbody>
      </table>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Lavate bene tutta l'insalata, la rucola, i lamponi e le pesche. Dunque tagliate le pesche ottenendo tanti spicchi. Riscaldate una padella griglia e a temperatura moderata arrostite da entrambe le parti gli spicchi di pesca. Poi metteteli in un piattino e fateli raffreddare leggermente.
![](pesche.jpg "frangipani © Erica")

Adesso preparate il tutto: Prendete l'insalata e spezzetatela con le mani, aggiungete anche la rucola ed i lamponi. Adagiateci sopra anche gli spicchi di pesca arrostiti, distribuite anche qualche fogliolina di menta spezzettata e sbriciolate su tutto il formaggio Feta. Per finire condite con sale, olio e aceto di lamponi o aceto balsamico.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
