---
title: "Pasta con Pomodori Secchi e Fiori di Zucca"
date: 2017-06-01
tags:
- pasta
- pomodori secchi 
- fiori di zucca 
- primi
- vegan
categories:
- Salato
- "Primi Piatti"
label: 2017-06-06-pasta-con-pomodori-secchi-e-fiori-di-zucca
lang: it
---
![](header.jpg "frangipani © Erica")

> Benvenuto Giugno!

Scusate la lunga assenza, ma siamo stati giù in Sicilia... Dopo quattro lunghissimi anni ho rivisto mia nonna ed i miei parenti, alcuni li avevo già visti prima, ma solo una piccola parte. Ci voleva proprio! Siamo scesi in macchina, un viaggio lungo ma le strade erano completamente libere. Ci siamo fermati al paese di mio marito e poi abbiamo continuato il viaggo verso la mia Sicilia. Dopo 7 anni sono risalita sul traghetto, è stata una bella sensazione... È stato bello rivedere tutti, conoscere finalmente la mia piccola cuginetta che ancora non avevo visto, sapere che riceverà un fratellino o una sorellina e passare del tempo con tutti loro! Abbiamo festeggiato pure il Noncompleanno di tutti i piccolini... Poi non vi dico tutto il mangiare, ma la cosa che mi mancava di più era la Granita, la mia amatissima Granita!

Ma ritorniamo alla ricetta... Qualche giorno fa stavo giocando con i piccoli con i Lego. Erano tranquillissimi e concentrati, il tempo è volato! Infatti guardo l'orologio e vedo che praticamente era ora di cena ma non avevo preparato niente ancora. Serviva qualcosa di veloce, giusto il tempo della cottura della pasta diciamo... Apro il frigo e c'erano gli ultimi pomodori secchi tritati e una confezione di fiori di zucca. Mentre mantecavo la pasta provo ed era buonissima. Ho impiattato e ho fatto le foto! Così nascono le ricette spontanee...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>320gr</td>
            <td>pasta</td>
          </tr>
          <tr>
            <td>1</td>
            <td>spicchio d'aglio</td>
          </tr>
          <tr>
            <td>3 cucchiai</td>
            <td>pomodori secchi tritati</td>
          </tr>
          <tr>
            <td>12</td>
            <td>fiori di zucca</td>
          </tr>
          <tr>
            <td>qb</td>
            <td>basilico</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Portate ad ebollizione abbondante acqua, salate e buttate la pasta. Nel frattempo in una padella fate soffriggere l'aglio intero con un po' d'olio ed un pizzico di sale. Aggiungete i pomodori secchi tritati, fate soffriggere un attimino poi aggiungete un mestolo di acqua di cottura della pasta e spegnete il fornello. Pulite anche i fiori di zucca, vi servono solo i petali senza la parte centrale. Quando la pasta sarà cotta, scolatela (tenete da parte un po' d'acqua di cottura) e aggiungetela nella padella con il condimento e accendete i fuochi. Aggiungete anche i fiori di zucca spezzettati e qualche fogliolina di basilico e fate mantecare aggiungendo altra acqua di cottura se c'è bisogno. Impiattate e mangiatela bella calda!
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>
