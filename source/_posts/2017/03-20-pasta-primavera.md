---
title: "Pasta Primavera"
date: 2017-03-20
tags:
- pasta
- piselli
- asparagi
- carciofi
- primavera
- vegan
categories:
- Salato
- "Primi Piatti"
label: 2017-03-20-pasta-primavera
lang: it
---
![](header.jpg "frangipani © Erica")

> Benvenuta Primavera!

Settimana scorsa finalmente ho messo da parte le giacche invernali, le ho solo messe da parte, non le ho ancora conservate! Qui fino a maggio le giacche invernali devono stare a portata di mano!!! Ne abbiamo approfittato subito e siamo andati al mercato. I piccoli adorano andare al mercato, adesso vi spiego perché... Praticamente ogni fruttivendolo gli regala qualcosa, una mela ciascuno, una carota ciascuno... Noi arriviamo e già Gaia e Gioele li salutano con la faccia da angioletti e gli occhi dolci. Prendo quello che devo prendere, pago e poi ricevono qualcosa, sempre! Una volta una signora è rimasta sorpresa nel vedere la loro gioia dopo aver ricevuto una carota. E mi ha detto, quasi commossa, che è bello vedere che esistono ancora bambini accontentarsi di una semplice carota... Purtoppo ha proprio raggione! Comunque sia, al mercato iniziano ad arrivare gli ortaggi primaverili come i piselli freschi, gli agretti, gli asparagi, ho trovato pure gli asparagi selvatici. Mio papà parla sempre degli asparagi selvatici, di quanto siano buoni e come andavano a raccoglierli in campagna. Così ne ho preso un bel mazzetto, li ho impacchettati come se fossero un mazzo di fiori e glieli ho portati... Haha non se lo aspettava! Anche perché per la festa del Papà gli regalo sempre delle rose di un colore speciale e lui pensava fossero le rose, poi apre e vede gli asparagi selvatici. Mi guarda e dice: ma dove li hai trovati?! Eh, io ho i miei fornitori o spacciatori segreti... Vabbé, con la spesa che ho fatto al mercato ho preparato questo piatto di pasta primaverile mooolto buono, che volendo è anche una ricetta svuota frigo perché c'è un po' di tutto. Non ho voluto aggiungere pomodoro, per non coprire il gusto della verdura quindi per fare una cremina ho usato una patata lessa che avevo in frigo. Ci starebbero bene anche le fave fresche, ma mio figlio ed io non le possiamo mangiare... Vi auguro un meraviglioso inizio di Primavera e godetevi questo sole!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>320gr</td>
            <td>pasta piccola tipo gnocchetti sardi</td>
          </tr>
          <tr>
            <td>1 coppetta</td>
            <td>piselli già sgusciati</td>
          </tr>
          <tr>
            <td>250gr</td>
            <td>asparagi</td>
          </tr>
          <tr>
            <td>5</td>
            <td>carciofini (o 1 carciofo)</td>
          </tr>
          <tr>
            <td>1</td>
            <td>cipollotto</td>
          </tr>
          <tr>
            <td>1</td>
            <td>rametto di rosmarino</td>
          </tr>
          <tr>
            <td>1</td>
            <td>patata</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Lessate la patata, poi pelatela e frullatela con un po' d'acqua. Dovrete ottenere una cremina ne troppo liquida ne troppo densa. Sgusciate i piselli, eliminate la parte dura degli asparagi e tagliateli a pezzetti tenendo da parte le punte, togliete le foglie più dure dei carciofini finché avrete solo la parte tenera, il cuore. Poi eliminate anche le punte, vi serve solo la parte più tenera, e tagliateli a fettine. Tagliate finemente anche il cipollotto e fatelo soffriggere in una padella con un filo d'olio ed un pizzico di sale. A questo punto aggiungete tutte le verdure, tenendo da parte le punte degli asparagi, aggiungete anche il rosmarino e fate rosolare a fiamma moderata finché la verdura si sarà ammorbidita leggermente, aggiustate di sale e spegnete i fornelli.
![](condimento.jpg "frangipani © Erica")

Portate ad ebollizione abbondante acqua, salate e buttate la pasta. Quando sarà cotta scolatela (tenete da parte un po' d'acqua di cottura) e aggiungetela nella padella con il condimento. A questo punto aggiungete anche la cremina di patate e fate mantecare il tutto per qualche minuto, se c'è bisogno aggiungete anche un po' d'acqua di cottura.
![](mantecare.jpg "frangipani © Erica")

Impiattate e mangiatela bella calda!
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
