---
title: "Quadrotti ai Frutti di Bosco"
date: 2017-03-23
tags:
- lamponi
- more
- mirtilli
- ribes
- estate
categories:
- Dolce
- "Piccola Pasticceria"
label: 2017-03-23-quadrotti-ai-frutti-di-bosco
lang: it
---
![](../2017-03-23-quadrotti-ai-frutti-di-bosco/header.jpg "frangipani © Erica")

Volevo fare la Fluffosa al limone domenica scorsa per la Festa del Papà, ma avevamo ancora i resti della torta del compleanno di nostro figlio, quindi ho rimandato. Colgo l'occasione per farvi vedere qualche foto della torta del suo compleanno... Lui mi aveva chiesto una torta di Casss con Miquin. Ho fatto una Mud Cake con Chantilly al Mascarpone con l'aggiunta dei lamponi, la ricetta la trovate <a href="http://frangipani.raiano.ch/2016-10-30-mudcake-con-chantilly-al-mascarpone/" target="_blank">qui</a>.

![](../2017-03-23-quadrotti-ai-frutti-di-bosco/tortacars1.jpg "frangipani © Erica")

![](../2017-03-23-quadrotti-ai-frutti-di-bosco/tortacars2.jpg "frangipani © Erica")

![](../2017-03-23-quadrotti-ai-frutti-di-bosco/tortacarstaglio.jpg "frangipani © Erica")

Dopo questa torta, serviva di nuovo un dolce più fresco e leggero! In frigo avevo tantissimi limoni, quindi ne ho approfittato e ho preparato una buona Fluffosa al Limone. L'anno scorso per il compleanno di Gioele, per puro caso, avevamo comprato un bel alberello di Limone, che purtroppo non ha superato l'inverno... Quest'anno, di nuovo per puro caso, ne abbiamo visto uno e lo abbiamo preso. Diciamo che mio marito si è messo in testa di comprare un nuovo alberello di limone finché non riusciamo a tenerlo vivo! Spero che quest'anno ce la faremo... Ma tornando alla Fluffosa... Avevo preparato già questa Fluffosa l'anno scorso per il compleanno di mio marito, ma andò male! L'avevo cotta male e dentro è rimasta cruda. Per salvare in qualche modo la torta che ho fatto? Ho tagliato a fettine la Fluffosa che Fluffosa più non era e l'ho usata come base, tipo pan di spagna. Sopra ho messo una crema pasticcera al limone e ho finito il tutto con un coulis di lamponi. Non vi dico la bontà ed i complimenti! Per fortuna nessuno se n'era accorto. Questa volta di nuovo, la stessa cosa! Pensavo di aver messo la modalità del forno sbagliata, ma non era quello il problema. Il succo di limone appesantisce troppo l'impasto... La prossima volta riporvo con il succo diluito, se non ci riesco mi arrendo! E questo è il disastro...

![](../2017-03-23-quadrotti-ai-frutti-di-bosco/disastrofluffosa.jpg "frangipani © Erica")

Che tristezza! Ma la voglia di dolce è rimasta, quindi proviamo un altro dolce e che dolce! Si prepara veramente in un attimo e il profumo è meraviglioso. Sto parlando di questi Quadrotti ai Frutti di Bosco che in realtà si possono preparare con la frutta che si vuole e aromatizzare con quello che piace. Dipende dalla frutta che usate potete aggiungere le spezie più adatte... In questo caso con i frutti di bosco ho aggiunto scorza di limone e vaniglia, ma ci starebbe molto bene anche la cannella. Il profumo dei frutti di bosco cotti sono una delle cose che adoro di più, mi ricorda molto quando facevamo la marmellata con mia mamma quando ero piccola... Potete tagliare la torta a forma di quadrotti come ho fatto io, ma potete benissimo fare anche una torta rotonda e mangiarla a fette... a voi la scelta!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>          
            <td colspan="2"><b>Impasto</b></td>
          </tr>      
          <tr>
            <td>240gr</td>
            <td>farina</td>
          </tr>
          <tr>
            <td>100gr</td>
            <td>zucchero</td>
          </tr>
          <tr>
            <td>2 cucchiaini</td>
            <td>lievito per dolci</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>1/2</td>
            <td>bacca di vaniglia</td>
          </tr>
          <tr>
            <td>1</td>
            <td>uovo</td>
          </tr>
          <tr>
            <td>120ml</td>
            <td>latte</td>
          </tr>
          <tr>
            <td>60gr</td>
            <td>burro fuso</td>
          </tr>
          <tr>
            <td>qb</td>
            <td>scorza di limone</td>
          </tr>
          <tr>
            <td>200gr</td>
            <td>frutti di bosco</td>
          </tr>
          <tr style="height: 15px;"></tr>
          <tr>          
            <td colspan="2"><b>Crumble</b></td>
          </tr>      
          <tr>
            <td>65gr</td>
            <td>zucchero di canna</td>
          </tr>
          <tr>
            <td>30gr</td>
            <td>farina</td>
          </tr>
          <tr>
            <td>40gr</td>
            <td>nocciole o mandorle macinate</td>
          </tr>
          <tr>
            <td>1/2</td>
            <td>bacca di vaniglia</td>
          </tr>
          <tr>
            <td>45gr</td>
            <td>burro freddo</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per uno stampo da 22x22cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per prima cosa preparate il Crumble: mettete lo zucchero, la farina, le nocciole o le mandorle macinate, i semi della bacca di vaniglia ed il burro a pezzettini in una ciotolina e con le punte delle dita impastate il tutto velocemente finché avrà una consistenza sabbiosa. Poi mettete in frigo.
![](../2017-03-23-quadrotti-ai-frutti-di-bosco/crumble.jpg "frangipani © Erica")

Per l'impasto mettete la farina, lo zucchero, il lievito, un pizzico di sale e i semini della bacca di vaniglia in una ciotola e mescolate il tutto. A questo punto aggiungete l'uovo leggermente sbattuto, il latte, il burro fuso e la scorza di limone. Amalgamate il tutto velocemente. Il composto risulterà abbastanza duro e denso. Adesso aggiugnete i frutti di bosco.
![](../2017-03-23-quadrotti-ai-frutti-di-bosco/impasto.jpg "frangipani © Erica")

Versate l'impasto in una teglia quadrata da 22x22cm imburrata ed infarinata e con l'aiuto di una spatola livellatelo bene. Prendete il Crumble dal frigo e distribuitelo sull'impasto.
![](../2017-03-23-quadrotti-ai-frutti-di-bosco/teglia.jpg "frangipani © Erica")

Infornate la torta nel forno preriscaldato a 180°C ventilato per 40min, mi raccomando fate la prova stecchino. Fate intiepidire la torta nello stampo, poi uscitela e tagliatela a quadrotti più o meno grandi.
![](../2017-03-23-quadrotti-ai-frutti-di-bosco/risultato1.jpg "frangipani © Erica")

![](../2017-03-23-quadrotti-ai-frutti-di-bosco/risultato2.jpg "frangipani © Erica")

![](../2017-03-23-quadrotti-ai-frutti-di-bosco/risultato3.jpg "frangipani © Erica")

![](../2017-03-23-quadrotti-ai-frutti-di-bosco/risultato4.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>