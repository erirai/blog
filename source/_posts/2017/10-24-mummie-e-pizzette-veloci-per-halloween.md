---
title: "Mummie e Pizzette veloci per Halloween"
date: 2017-10-24
tags:
- aperitivo
- halloween
categories:
- Salato
- Aperitivi
label: 2017-10-24-mummie-e-pizzette-veloci-per-halloween
lang: it
---
![](header.jpg "frangipani © Erica")

Ed ecco la seconda ricetta per uno snack dedicato alla festa di Halloween. È un impasto veloce veloce che non ha bisogno di lievitazione, perché al posto del lievito c'è il bicarbonato. L'impasto si lavora molto bene, non è per niente appiccicoso. Ma va benissimo anche il classico impasto lievitato per pane o pizza o addirittura la pasta sfoglia. Queste mummie e pizzette le potete fare benissimo con i vostri piccoli, si divertiranno sicuramente! Naturalmente le mummie le farcite come volete, la mia è una variante vegetariana... Adesso non vi resta che sbizzarrirvi creando delle pizzette e delle mummie mostruose!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
           <table>
        <tbody>
          <tr>
            <td colspan="2"><b>Impasto</b></td>
          </tr>
          <tr>
            <td>500gr</td>
            <td>farina</td>
          </tr>
          <tr>
            <td>2 cucchiaini</td>
            <td>sale</td>
          </tr>
          <tr>
            <td>5gr</td>
            <td>bicarbonato</td>
          </tr>
          <tr>
            <td>275ml</td>
            <td>acqua</td>
          </tr>
          <tr>
            <td>2 cucchiai</td>
            <td>olio evo</td>
          </tr>
          <tr style="height: 15px;"></tr>
          <tr>          
            <td colspan="2"><b>Condimento</b></td>
          </tr>
          <tr>
            <td>qb</td>
            <td>salsa al pomodoro</td>
          </tr>
          <tr>
            <td>qb</td>
            <td>basilico</td>
           </tr>
          <tr>
            <td>qb</td>
            <td>mozzarella</td>
           </tr>
          <tr>
            <td>qb</td>
            <td>formaggio a fette</td>
          </tr>
          <tr>
            <td>qb</td>
            <td>spinaci già saltati in padella</td>
          </tr>
          <tr>
            <td>qb</td>
            <td>olive nere denocciolate</td>
           </tr>
          <tr>
            <td>qb</td>
            <td>sale</td>
           </tr>
          <tr>
            <td>qb</td>
            <td>olio evo</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per prima cosa preparatevi tutto quello che vi serve per farcire le pizzette e le mummie. Quindi saltate in padella gli spinaci con uno spicchio d'aglio, tagliate a pezzettini la mozzarella, se volete con il formaggio a fette potete formare delle zucche o dei pipistrelli (o altro) aiutandovi con delle formine, tagliate anche le olive nere formando dei ragnetti... 

Dunque preparate l'impasto: mettete tutti gli ingredienti per l'impasto nella planetaria ed impastate velocemente. Se l'impasto risultasse troppo appiccicoso aggiungete farina o nel caso opposto l'acqua. Questo impasto non ha bisogno di lievitare, quindi potete continuare subito il vostro lavoro. Dividete l'impasto a metà. Una metà la dividete in 10 parti e formate delle pizzette, appoggiatele su di una teglia con sotto della carta forno. Mettete un pochettino di salsa al pomodoro, basilico e un filo d'olio. 
![](tegliapizzette.jpg "frangipani © Erica")

Infornate le pizzette nel forno preriscaldato a 180°C statico per 10-15min. Appena vedete che sono quasi pronte, aggiungete il formaggio a fette (a forma di zucche, pipistrelli o altro) e/o la mozzarella e finite di cuocere. Mettete i ragni di olive solo dopo aver uscito le pizzette dal forno.

La seconda metà d'impasto dividetela in 4 parti e con l'aiuto di un mattarello formate dei rettangoli. Al centro mettete spinaci, olive, mozzarella, salsa al pomodoro e olio evo. Con un coltello ben affilato, fate tanti taglietti ai lati del condimento.
![](mummia.jpg "frangipani © Erica")

Ripiegate la parte di sopra e di sotto dell'impasto sopra il condimento e con le strice laterali formate le bende della mummia. Adagiate le mummie su di una teglia con sotto della carta forno.
![](tegliamummie.jpg "frangipani © Erica")

Infornate anche le mummie nel forno preriscaldato a 180°C statico per 10-15min. Ritagliate dalle olive dei dischetti e formate gli occhi delle mummie.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
