---
title: "Pane Farcito con Verdura e Feta"
date: 2017-02-17
tags:
- lievitati
- feta
categories:
- Salato
- Panificati
label: 2017-02-17-pane-farcito-con
lang: it
---
![](header.jpg "frangipani © Erica")

Situazione seguente: avete appena fatto colazione, aprite il frigo per vedere cosa preparare per cena, in modo da potervi organizzare. Guardate e non avete la più pallida idea di cosa cucinare e vedete che manca pure il pane. Guardate fuori e vedete che piove, zero voglia di uscire, quindi se volete il pane lo dovete preparare voi. Allora decidete di fare abbastanza impasto per fare il pane, una focaccia e anche un pane farcito. Preparate una bella insalata, in frigo c'è una scamorza fresca fresca, le Chiappe (pomodori secchi sott'olio) non mancano mai e avete preparato la cena. Ecco, questo è quello che è successo qualche giorno fa. Questo pane l'ho farcito con le cime di rapa, penso siano le ultime per questa stagione, perché iniziano ad essere durine. Ero indecisa se aggiungere la scamorza fresca o il formaggio Feta, alla fine ho scelto il formaggio Feta perché la scamorza quando è così fresca è più buona mangiata così. Ma questo è solo un esempio, è un'ottima ricetta svuotafrigo. Se avete gli spinaci, usate quelli o le biete, la catalogna. Usate anche il formaggio che volete o semplicemente la mozzarella. Poi c'è il ripieno classico con pomodoro e mozzarella che va sempre bene, ma anche farcito con peperoni, melanzane, zucchine ecc. Comunque avete capito che vi do solo un'idea, voi sbizzarritevi!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>500gr</td>
            <td>farina bigia o integrale</td>
          </tr>      
          <tr>
            <td>2 cucchiaini</td>
            <td>sale</td>
          </tr>      
          <tr>
            <td>7gr</td>
            <td>lievito di birra fresco</td>
          </tr>
          <tr>
            <td>350-400ml</td>
            <td>acqua</td>
          </tr>
          <tr>
            <td>150gr</td>
            <td>formaggio Feta</td>
          </tr>
          <tr>
            <td>400gr</td>
            <td>verdura a foglia tipo cime di rapa, spinaci...</td>
          </tr>
          <tr>
            <td>1 spicchio</td>
            <td>aglio</td>
          </tr>
          <tr>
            <td>qb</td>
            <td>peperoncino</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>semi di sesamo</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una teglia da 24cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Preparate l'impasto per il pane mettendo la farina ed il sale nella planetaria e mescolate un po', fate sciogliere il lievito nell'acqua, aggiungetela alla farina e azionate la planetaria. Lasciate impastare finché l'impasto non si staccherà dalle pareti della ciotola. Se l'impasto è troppo duro, aggiungete ancora acqua, se è troppo mollo e appiccicoso, aggiungete altra farina. Poi mettete l'impasto su di un piano di lavoro e lavoratelo con le mani ancora per qualche minuto. Mettete l'impasto in una ciotola capiente leggermente oleata, copritela bene e fate lievitare in un luogo caldo e riparato per almeno 6 ore o fino al raddoppio del suo volume. Se non avete tutto questo tempo, aumentate la quantità del lievito.
![](impasto.jpg "frangipani © Erica")

Nel frattempo pulite la verdura a foglia che avete scelto (per me cime di rapa) poi saltatela in padella con un filo d'olio, uno spicchio d'aglio e se volete anche peperoncino. Quando la verdura si sarà ammorbidita salatela e fatela raffreddare.
![](verdura.jpg "frangipani © Erica")

Passato il tempo necessario per la lievitazione, prendete ca. 2/3 dell'impasto e stendetelo con le mani (se l'impasto è troppo appiccicoso aiutatevi con un po' d'olio). Mettete l'impasto steso in una teglia rotonda a cerniera imburrata e infarinata con la semola di grano duro. Foderate il fondo e tutto il bordo della teglia. Poi distribuite sul fondo la verdura saltata in padella e sopra ci sbriciolate il formaggio Feta.
![](farcire.jpg "frangipani © Erica")

Stendete sempre con le mani il pezzo d'impasto rimasto e adagiatelo nella teglia coprendo il tutto. Sigillate bene tutti i bordi.
![](teglia.jpg "frangipani © Erica")

Coprite e fate lievitare ancora per un'oretta. Passata l'ora, bagnate leggermente la superficie e cospargete il tutto con i semi di sesamo e fate un buchino al centro.
![](teglialievitata.jpg "frangipani © Erica")

Infornate la teglia nel forno preriscaldato a 180°C statico per mezz'oretta o almeno finché avrà preso un bel colore. Toglietela subito dalla teglia in modo che rimanga bella croccante.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>