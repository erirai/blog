---
title: "Berliner vegani al Forno"
date: 2017-11-02
tags:
- lievitati
- carnevale
- vegan
- colazione
categories:
- Dolce
- Colazione
label: 2017-11-02-berliner-vegani-al-forno
lang: it 
---
![](../2017-11-02-berliner-vegani-al-forno/header.jpg "frangipani © Erica")

> Benvenuto Novembre...

Qualche tempo fa ho scoperto tramite Instagram <a href="https://meinebackbox.de" target="_blank">Meine Backbox</a>. Ogni due mesi "Meine Backbox" manda un pacchetto pieno di prodotti per la pasticceria... Si possono scegliere diversi tipi di abbonamenti o anche ordinarne solo una. Il contenuto è sempre una sorpresa, ma qualcosina la svelano. Questa cosa mi ha incuriosita tantissimo, quindi ho contattato Jenny e lei è stata così gentile a mandarmi una Backbox per provarla. Fine Settembre mi arriva un bel pacchetto pieno di prodotti...

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2017-11-02-berliner-vegani-al-forno/meinebackbox.jpg" alt="" title="frangipani © Erica" />
    <img style="float: left; width: 49%; margin-left: 1%" src="../2017-11-02-berliner-vegani-al-forno/magazin.jpg" alt="" title="frangipani © Erica" />
    <div style="clear: both"></div>
  </div>
</p>

Questo box era dedicato alle torte, nello specifico le torte ricoperte con la pasta di zucchero. All'interno c'era anche la ricetta passo per passo per creare una torta utilizzando tutti gli ingredienti del box. Ecco il contenuto: farina per torte di Rieper, glassa unicorno al limone di Pickerd, preparato per crema per torte di Die Backschwestern, sciroppo di fiori di cocco di Tropicai, pasta di zucchero di Féerie Cake, aroma naturale al cocco di Pure Flavour, tarocchi e paletta per torte di Zenker. Non ho avuto modo di fare la torta, ma ho preparato i Berliner al forno usando quasi tutti i prodotti del box. La farina per torte di Rieper è meravigliosa, i Berliner erano sofficissimi e l'impasto si lavorava molto bene. La glassa unicorno di Pickerd aveva un colore fantastico! Lo sciroppo di fiori di cocco già lo conoscevo e in casa non manca mai e gli aromi naturali sono sempre utili. Purtroppo il preparato per la crema per torte non mi è piaciuto. Il gusto non era buono e la consistenza era strana, gelatinosa e lo stesso si devono aggiungere burro o formaggio spalmabile. Una crema al burro o al formaggio si prepara veramente in un attimo, quindi secondo me non c'è bisogno di un preparato. Anche perché questi preparati contengono un sacco di ingredienti "inutili". Il contenuto era molto vario con molte sorprese. Il box mi è piaciuto tantissimo e penso di farmi l'abbonamento, perché l'idea mi piace molto!

Ma parliamo un po' di questi Berliner vegani al Forno. I Berliner sono una specie di bomboloni che normalmente vanno fritti. Non amo friggere quindi ho provato la versione al forno. Sono partita dalla ricetta di <a href="https://cakes-cookiesandmore.blogspot.ch" target="_blank">Cakes, Cookies and More</a> e l'ho adattata rendendola vegana. Sono sofficissimi e molto più leggeri di quelli fritti. Ma allo stesso tempo il gusto è ottimo. I Berliner classici sono ricoperti con lo zucchero semolato e farciti con la gelatina di lamponi, ma va bene qualsiasi tipo di marmellata o crema. Una parte dei Berliner li ho preparati nel modo classico con zucchero e gelatina di lamponi. Gli altri li ho glassati con la glassa unicorno di Pickerd e farciti con la crema di Die Backschwestern aromatizzata con lo scirippo di fiori di cocco e l'aroma naturale al cocco. Vi consiglio di non farne troppi, perché vanno mangiati freschi freschi, meglio se ancora caldi...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
           <table>
        <tbody>
          <tr>
            <td>300gr</td>
            <td>farina finissima</td>
          </tr>
          <tr>
            <td>30gr</td>
            <td>zucchero vanigliato</td>
          </tr>
          <tr>
            <td>1 cucchiaino</td>
            <td>sale</td>
          </tr>
          <tr>
            <td>130gr</td>
            <td>latte vegetale</td>
          </tr>
          <tr>
            <td>40gr</td>
            <td>margarina</td>
          </tr>
          <tr>
            <td>5gr</td>
            <td>lievito fresco</td>
          </tr>
          <tr>
            <td>qb</td>
            <td>margarina</td>
           </tr>
          <tr>
            <td>qb</td>
            <td>zucchero semolato</td>
          </tr>
          <tr>
            <td>qb</td>
            <td>gelatina di lamponi o altra crema</td>
          </tr>
        </tbody>
      </table>
      <i class="pull-right" style="font-size: 80%;">per 6-8 Berliner</i>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete la farina, lo zucchero ed il sale nella planetaria e date una mescolata. A parte riscaldate leggermente il latte con 40gr di margarina, togliete dai fornelli e fate sciogliere il lievito nel latte. Versatelo nella planetaria e iniziate ad impastare. Se dovesse risultare troppo appiccicoso, aggiungete ancora farina. Appena l'impasto si stacca dalle pareti della ciotola, passatelo su di un piano di lavoro ed impastatelo per qualche minuto a mano. 
![](../2017-11-02-berliner-vegani-al-forno/impasto.jpg "frangipani © Erica")

A questo punto copritelo e fatelo lievitare per ca. 3 orette o finché avrà raddoppiato il suo volume. Staccate l'impasto dalle pareti della ciotola e impastatelo leggermente, poi fatelo lievitare di nuovo per altre 3 orette o finché avrà raddoppiato il suo volume. Passato il tempo necessario, dividete l'impasto in 6-8 parti uguali e formate delle palline. Appoggiatele su di una leccarda con sotto della carta forno e fate lievitare per circa 30min. Spennellate tutte le palline con del burro fuso. 
![](../2017-11-02-berliner-vegani-al-forno/teglia.jpg "frangipani © Erica")

Poi infornate nel forno preriscaldato a 210°C statico per 10min o finché avranno un bel colore. Appena sfornati spennellateli completamente con del burro fuso e passateli nello zucchero semolato poi farciteli con la gelatina di lamponi aiutandovi con un sac à poche. Altrimenti potete glassarli e farcirli con della crema.
![](../2017-11-02-berliner-vegani-al-forno/risultato1.jpg "frangipani © Erica")

![](../2017-11-02-berliner-vegani-al-forno/risultato2.jpg "frangipani © Erica")

![](../2017-11-02-berliner-vegani-al-forno/risultato3.jpg "frangipani © Erica")

![](../2017-11-02-berliner-vegani-al-forno/risultato4.jpg "frangipani © Erica")

![](../2017-11-02-berliner-vegani-al-forno/risultato5.jpg "frangipani © Erica")

![](../2017-11-02-berliner-vegani-al-forno/risultato6.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>