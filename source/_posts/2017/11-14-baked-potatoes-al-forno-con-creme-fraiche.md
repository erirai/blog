---
title: "Baked Potatoes al Forno con Crème Fraîche"
date: 2017-11-14
tags:
- patate
- glutenfree
categories:
- Salato
- "Secondi Piatti e Contorni"
label: 2017-11-14-baked-potatoes-al-forno-con-creme-fraiche
lang: it
---
![](header.jpg "frangipani © Erica")

Questa ricettina potrebbe diventare un vostro salvacena quando proprio non sapete cosa preparare e non avete neanche tanta voglia di cucinare... Normalmente si preparano alla fine di una grigliata, avvolti nella carta argentata si cuociono nella brace. Quanti ricordi... era la parte della grigliata che preferivo di più! Quando ero piccola andavamo molto spesso a grigliare al giardino, a passare giornate intere tutti insieme. Si mangiava, si faceva il bagnetto, giocavamo a calcio... In estate quella era la nostra seconda casa. Ma ormai sono anni che non mangio le patate cotte nella brace. Questa estate però mi era venuta voglia di farle e ho provato la versione al forno. Anche al forno hanno bisogno di un lungo tempo di cottura, ma ne vale assolutamente la pena. Si crea una crosticina croccante sfiziosissima e all'interno rimangono morbidissime. Qui in Svizzera e anche in Germania le Baked Potatoes normalmente si mangiano insieme alla Crème Fraîche (panna acida) aromatizzata con delle erbette. Per la versione più leggera spesso si usa anche il Quark. Dunque, da come ho capito, in Italia non si trova né la panna acida né il Quark. In questo caso potete usare tranquillamente lo yogurt greco, ma anche stracchino o crescenza vanno benissimo. Usate le erbe che più vi piacciono, ma vi consiglio di usare sempre l'erba cipollina che da un tocco in più! Per una buona riuscita, usate le patate farinose e grandi. Con le patate a pasta dura il risultato non sarà lo stesso. Le Baked Potatoes si prestano come contorno o come piatto unico se accompagnate da una bella insalatona o verdura. Vi avverto però, creano dipendenza!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
           <table>
        <tbody>
          <tr>
            <td>patate farinose grandi bio</td>
          </tr>
          <tr>
            <td>Crème Fraîche (panna acida), Quark o yogurt greco</td>
          </tr>
          <tr>
            <td>basilico</td>
          </tr>
          <tr>
            <td>prezzemolo</td>
          </tr>
          <tr>
            <td>erba cipollina</td>
          </tr>
          <tr>
            <td>succo di limone</td>
          </tr>
          <tr>
            <td>olio di semi</td>
          </tr>
          <tr>
            <td>sale</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Lavate bene le patate, poi con una forchetta bucherellatele da tutti i lati. Mettete un po' d'olio nel palmo della mano e spalmatelo su tutte le patate. Salate le patate da tutti i lati e appoggiatele direttamente sulla griglia del forno (senza leccarda).
![](griglia.jpg "frangipani © Erica")

Infornate le patate nel forno preriscaldato ventilato a 200°C per 1 oretta. Il tempo di cottura dipende dalla grandezza delle patate. Infilzate le patate, se la forchetta entra con facilità, sono cotte. Mentre le patate cuociono, preparate la salsa. Mescolate la crème fraîche (o altro) con le erbette aromatiche tritate, qualche goccia di succo di limone, un pizzico di sale e un filo d'olio evo e fatela riposare in frigo. Adesso non vi resta che tagliare a metà le patate senza separarle completamente, riempirle con la salsa e mangiarle belle calde...
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
