---
title: "Spaghetti allo Zafferano con Romanesco"
date: 2017-01-11
tags:
- pasta
- estate
- cavolo romano
- vegan
- zafferano
categories:
- Salato
- "Primi Piatti"
label: 2017-01-11-spaghetti-allo-zafferano
lang: it
---
![](header.jpg "frangipani © Erica")

Avete presente quei piatti che fate in tutta fretta perché tanto per cambiare si è fatto tardi e il risultato poi non è neanche tanto male? Ecco, questa è una di quelle! Siamo ritornati a casa dopo una bella passeggiata nella neve, avevo un cavolo o broccolo romanesco in frigo e mio marito voleva la pasta. Dato che mio marito non va matto per i cavoli, dovevo coprirne un po' il sapore, quindi ho aggiunto lo zafferano. Il colore è bellissimo, bello acceso... il gusto è ottimo e diciamo che fa anche bene! Volendo si possono aggiungere anche i pinoli tostati, peccato non ci ho pensato, mi è venuto in mente mentre scrivevo, che ndrunata direbbero i miei! Per fare la foto ho piazzato il piatto in mezzo la neve e il risultato mi piace molto. Il colore giallo spicca di più ma allo stesso tempo è molto minimal... Vabbé, facciamoccela una bella Spaghettata!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>300gr</td>
            <td>Spaghetti</td>
          </tr>
          <tr>
            <td>1</td>
            <td>cavolo/broccolo romanesco</td>
          </tr>
          <tr>
            <td>1 spicchio</td>
            <td>aglio</td>
          </tr>
          <tr>
            <td>2 bustine</td>
            <td>zafferano</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Pulite il romanesco e tagliate le singole cimette. In una pentola capiente fate bollire dell'acqua, poi buttateci le cimette del romanesco e fatele bollire per 10min. A parte in una padella fate soffriggere uno spicchio d'aglio con un filo d'olio ed un pizzico di sale. Aggiungete le cimette sbollentate e un pochettino d'acqua di cottura, a questo punto fate andare a temperatura minima. Schiacciate una piccola parte del romanesco per creare una cremina. Salate la stessa acqua di cottura del romanesco e buttateci gli spaghetti. Quando gli spaghetti saranno quasi al dente, aggiungete lo zafferano nella padella con il romanesco e ancora un pochettino d'acqua di cottura e aggiustate di sale.
![](sughetto.jpg "frangipani © Erica")

Scolate la pasta e aggiungetela nella padella con il sughetto e fatela mantecare.
![](mantecare.jpg "frangipani © Erica")

Impiattate e mangiatela bella calda!
![](risultato1.jpg "frangipani © Erica")

![](risultato2.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
