---
title: "Torta con Crema al Formaggio e Lamponi"
date: 2017-07-19
tags:
- torta
- dolci
- lamponi 
- cheesecake  
categories:
- Dolce
- Torte 
label: 2017-07-19-torta-con-crema-al-formaggio-e-lamponi
lang: it 
---
![](header.jpg "frangipani © Erica")

Stavo cercando su Pinterest Foto di acconciature facili da fare e non so perché mi spunta la foto di questa torta! Mi è venuta immediatamente l'acquolina in bocca, mamma mia! Non so perché sia spuntata questa foto, ma ne sono felicissima! La ricetta l'ho trovata su questo <a href="http://omgchocolatedesserts.com/raspberry-cream-cheese-coffee-cake/" target="_blank">sito</a>. Il tipo di torta viene chiamata Coffee Cake, non perché ci sia del caffé all'interno (non ce n'è), ma perché viene servita di pomeriggio col caffé. Io sinceramente non berrei il caffé insieme a questa torta, ma un té freddo alla frutta se la torta è fredda e un té caldo, se la torta è ancora calda. Eh si, perché si può mangiare sia calda che fredda. Adesso che fa caldo, ho preferito servirla fredda da frigo. La crema al formaggio rimane comunque cremosa... Va fatta riposare sempre, perché la crema al formaggio si deve rapprendere, se la tagliate appena sfornata, sarà troppo liquida. È una delle pochissime ricette che ho seguito alla lettera (tranne l'aggiunta della scorza di limone, non ho resistito!). Purtroppo è anche una di quelle torte che in forno si gonfiano a non finire e appena uscite dal forno si crea un mega cratere al centro. Ma fa niente, il gusto compensa l'aspetto! Io ho usato una teglia da 20cm di diametro e durante la cottura sono caduti dei pezzettini di crumble, ma è venuta bella alta. Quindi, queste dosi vanno bene per una teglia da 20-22cm, ma nella teglia da 20cm potrebbe fuoriuscire un pochettino. Dunque, se avete voglia di una torta fresca, dato le temperature, allora sono sicura che questa torta con crema al formaggio e lamponi faccia proprio per voi!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
           <table>
        <tbody>
          <tr>
            <td colspan="2"><b>Crema al Formaggio</b></td>
          </tr>
          <tr>
            <td>225gr</td>
            <td>formaggio spalmabile</td>
          </tr>
          <tr>
            <td>50gr</td>
            <td>zucchero a velo</td>
          </tr>
          <tr>
            <td>1</td>
            <td>albume</td>
          </tr>
          <tr>
            <td>200gr</td>
            <td>lamponi</td>
          </tr>
          <tr style="height: 15px;"></tr>
          <tr>          
            <td colspan="2"><b>Impasto</b></td>
          </tr>
          <tr>
            <td>190gr</td>
            <td>farina</td>
          </tr>
          <tr>
            <td>1/2 cucchiaino</td>
            <td>lievito per dolci</td>
           </tr>
          <tr>
            <td>1/2 cucchiaino</td>
            <td>bicarbonato</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>85gr</td>
            <td>burro o margarina</td>
          </tr>
          <tr>
            <td>100gr</td>
            <td>zucchero</td>
           </tr>
          <tr>
            <td>1</td>
            <td>uovo</td>
          </tr>
          <tr>
            <td>1</td>
            <td>tuorlo</td>
          </tr>
          <tr>
            <td>1 cucchiaino</td>
            <td>estratto di vaniglia</td>
          </tr>
          <tr>
            <td>1</td>
            <td>limone solo la scorza</td>
          </tr>
          <tr>
            <td>180gr</td>
            <td>panna acida o yogurt</td>
          </tr>
          <tr style="height: 15px;"></tr>
          <tr>          
            <td colspan="2"><b>Crumble</b></td>
          </tr>
          <tr>
            <td>60gr</td>
            <td>farina</td>
          </tr>
          <tr>
            <td>130gr</td>
            <td>zucchero</td>
           </tr>
          <tr>
            <td>45gr</td>
            <td>burro o margarina</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera da 20-22cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per prima cosa preparate la crema al formaggio: lavorate il formaggio spalmabile con lo zucchero finché avrete un composto liscio ed omogeneo, poi con dei movimenti dall'alto verso il basso incorporate gli albumi precedentemente montati a neve. Lasciate in frigo finché vi servirà.
![](crema.jpg "frangipani © Erica")

Per l'impasto della torta mescolate in una ciotola farina, lievito, bicarbonato e sale. A parte montate con le fruste elettriche il burro insieme allo zucchero finché sarà bello chiaro, poi aggiungete l'uovo intero, il tuorlo, l'estratto di vaniglia e la scorza di limone. Appena le uova saranno perfettamente amalgamate, aggiungete a poco a poco il miscuglio con la farina alternando con la panna acida.
![](impasto.jpg "frangipani © Erica")

Versate l'impasto in una teglia a cerniera precedentemente rivestita con la carta forno e livellate. Spalmate la crema al formaggio sopra l'impasto per poi distribuire i lamponi sopra la crema.
![](lamponi.jpg "frangipani © Erica")

Adesso preparate il crumble: impastate velocemente la farina con lo zucchero ed il burro freddo creando delle briciole.
![](crumble.jpg "frangipani © Erica")

Poi distribuitele sulla torta.
![](teglia.jpg "frangipani © Erica")

Poi infornate nel forno preriscaldato ventilato a 180°C per 40-45min. Fate sempre la prova stecchino. Fate raffreddare bene la torta, poi mettetela in frigo finché sarà bella fredda. O servitela tiepida, appena vedrete che la crema al formaggio si sarà rappresa.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

![](risultato6.jpg "frangipani © Erica")

![](risultato7.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>