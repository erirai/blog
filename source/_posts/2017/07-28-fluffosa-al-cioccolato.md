---
title: "Fluffosa al Cioccolato"
date: 2017-07-28
tags:
- torta
- dolci
- cioccolato
- fluffosa 
categories:
- Dolce
- Torte 
label: 2017-07-28-fluffosa-al-cioccolato
lang: it 
---
![](header.jpg "frangipani © Erica")

> Happee Birthdae Beautiful Little Sister!

Sinceramente avevo in programma di preparare due dolci freschi, solo che questa settimana la pioggia ed il freddo mi hanno messo i bastoni tra le ruote. Sembra di essere già in pieno autunno... freddo, pioggia, vento! Manca solo la nebbia e facciamo tombola! Qualche giorno fa di sera mio marito stava preparando il té e gli dico: "Sai, avrei voglia di un bel pezzo di torta e una cioccolata calda..." Non vi dico il suo sguardo assassino! Preparare una cioccolata calda non mi sembrava proprio il caso, anche se non mi sarebbe proprio dispiaciuto, ma la torta non me la toglie nessuno! Avevo voglia di una torta semplice e in questi casi una Fluffosa è sempre la scelta giusta! Le Fluffose sono talmente leggere e soffici che si possono mangiare anche con 40°C all'ombra. Ho preparato l'impasto classico con il cacao ma ho aggiunto anche del cioccolato grattugiato all'interno e poi che fai, non ci metti anche la glassa al cioccolato?!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>3</td>
            <td>uova</td>
          </tr>
          <tr>
            <td>2 gocce</td>
            <td>succo di limone</td>
          </tr>
          <tr>
            <td>120gr</td>
            <td>farina</td>
          </tr>
          <tr>
            <td>30gr</td>
            <td>cacao amaro in polvere</td>
          </tr>
          <tr>
            <td>150gr</td>
            <td>zucchero</td>
          </tr>
          <tr>
            <td>7gr</td>
            <td>lievito per dolci</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>65ml</td>
            <td>olio di semi</td>
          </tr>
          <tr>
            <td>150ml</td>
            <td>acqua</td>
          </tr>
          <tr>
            <td>150gr</td>
            <td>cioccolato fondente</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per uno stampo per Chiffon Cake da 18cm</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Separate gli albumi dai tuorli e montate a neve gli albumi con due gocce di succo di limone, mettete da parte. Nella coppa con i tuorli aggiungete l'olio e l'acqua. Con le fruste elettriche mescolate il tutto finché tutto sarà perfettamente amalgamato. Poi aggiungete la farina, il cacao amaro, lo zucchero, il lievito ed il sale, tutto precedentemente setacciato. A questo punto continuate a mescolare con le fruste elettriche per qualche minuto, finché avrete una cremina bella liscia. Poi aggiungete 50gr di cioccolato fondente grattugiato e date un'ultima mescolata. Adesso aggiungete un po' alla volta gli albumi montati a neve e incoropateli aiutandovi con una spatola. Come al solito con un movimento dall'alto verso il basso, facendo attenzione a non far smontare gli albumi.
![](impasto.jpg "frangipani © Erica")

Versate l'impasto nello stampo per Chiffon Cake, mi raccomando NON c'è bisogno di imburrarlo ed infarinarlo.
![](teglia.jpg "frangipani © Erica")

Poi infornate la Fluffosa al Cioccolato nel forno preriscaldato a 160°C statico per 70-75min, come sempre fate la prova stecchino. Una volta cotta, capovolgetela e lasciatela in questa posizione finché lei non si staccherà da sola, ci vorrà qualche oretta. Se non si staccherà da sola, allora staccatela voi...
![](capovolta.jpg "frangipani © Erica")

Mettete la Fluffosa sul piatto da portata e fate sciogliere a Bagnomaria il resto del cioccolato fondente rimasto. Fatelo colare su tutta la Fluffosa, aspettate un attimino prima di servirla in modo che il cioccolato si asciughi un pochettino...
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

![](risultato6.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>