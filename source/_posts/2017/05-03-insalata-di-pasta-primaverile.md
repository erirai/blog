---
title: "Insalata di Pasta Primaverile"
date: 2017-05-03
tags:
- pasta  
- asparagi
- piselli 
- primavera
- pomodori
- pasqua 
- pesto
- vegan
categories:
- Salato
- "Primi Piatti"
label: 2017-05-03-insalata-di-pasta-primaverile
lang: it
---
![](../2017-05-03-insalata-di-pasta-primaverile/header.jpg "frangipani © Erica")

> Benvenuto Maggio!

Voi vi ricordate le Ruote, la pasta tanto per intenderci? Erano anni che non le vedevo, pensavo fossero estinte... e invece no! Le ho tenute da parte per farci qualcosa di speciale e per questa insalata mi sembravano perfette. Naturalmente vanno bene anche le penne, i fusilli, le farfalle ecc. Avevamo un sacco di piselli freschi e li ho fatti così... Ma anche voi vi mangiate i piselli crudi mentre li sgusciate? Gaia e Gioele mi aiutano sempre quando si tratta di sgusciare i piselli. Gaia è concentratissima e li apre uno ad uno con una pazienza che raramente ha. Invece Gioele se li mangia e basta! Abbiamo messo anche qualche piantina in giardino che ci ha dato nostro cognato, vediamo se cresceranno bene...

Con le giornate belle mi piace preparare insalate di pasta, insalate di riso... piatti unici diciamo, da preparare in anticipo quando i piccoli dormono. Questa è una bomba di gusto tra pesto, piselli, asparagi e pomodorini... Da leccarsi i baffi!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>350gr</td>
            <td>pasta corta</td>
          </tr>
          <tr>
            <td>250gr</td>
            <td>asparagi verdi</td>
          </tr>
          <tr>
            <td>1 coppetta</td>
            <td>piselli freschi</td>
          </tr>
          <tr>
            <td>1 coppetta</td>
            <td>pomodorini</td>
          </tr>
          <tr>
            <td>1 mazzetto</td>
            <td>basilico</td>
          </tr>
          <tr>
            <td>qb</td>
            <td>pinoli</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per prima cosa preparate il pesto. Mettete in un recipiente alto e stretto il basilico lavato, i pinoli, l'olio evo, un pochettino d'acqua fredda e un pizzico di sale, poi frullate il tutto con il mixer ad immersione e mettete da parte. Eliminate la parte dura legnosa degli asparagi. Tagliate a pezzettini la parte tenera degli asparagi tenendo da parte le punte. Sgusciate anche i piselli e tagliate a metà i pomodorini. Portate ad ebollizione abbondante acqua per la pasta. Appena bolle salate e buttateci gli asparagi, senza le punte, ed i piselli. Fateli sbollentare per qualche minuto, alla fine aggiungete anche le punte degli asparagi. Scolateli senza buttare l'acqua e metteteli in una coppa. Aggiungete anche i pomodorini ed il pesto.
![](../2017-05-03-insalata-di-pasta-primaverile/condimento.jpg "frangipani © Erica")

Adesso buttate la pasta nella stessa acqua e salate l'acqua. Quando sarà cotta scolatela e  versatela nella coppa con il condimento, aggiungete un filo d'olio e mescolate il tutto. Potete mangiarla calda, tiepida o fredda, come preferite.
![](../2017-05-03-insalata-di-pasta-primaverile/risultato1.jpg "frangipani © Erica")

![](../2017-05-03-insalata-di-pasta-primaverile/risultato2.jpg "frangipani © Erica")

![](../2017-05-03-insalata-di-pasta-primaverile/risultato3.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
