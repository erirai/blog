---
title: "Ossa di Sfoglia per Halloween"
date: 2017-10-20
tags:
- pasta sfoglia
- halloween
categories:
- Salato
- Aperitivi
label: 2017-10-20-ossa-di-sfoglia-per-halloween
lang: it
---
![](../2017-10-20-ossa-di-sfoglia-per-halloween/header.jpg "frangipani © Erica")

Adoro Halloween e penso di averlo trasmesso anche a mia figlia. Lei va pazza per i travestimenti... In casa spesso va in giro con abiti da principessa, tutù, mantellino, corone, bracciali e chi più ne ha più ne metta! Lunedì scorso mia sorella e la mia nipotina sono stati qui da noi tutta la giornata e di pomeriggio dopo il loro pisolino sono voluti uscire in giardino. C'era un sole meraviglioso, quindi abbiamo messo solo la giacchetta e siamo usciti. Però a Gaia non bastava solo la giacchetta, no! Si è messa il tutù, la corona di Elsa e gli stivali da pioggia. Avete presente Jim Carey nel film "Ace Ventura - L'acchiappanimali" quando finge di essere un ex giocatore di football impazzito? Quella scena dove porta un tutù rosa, stivali neri e capelli in stile Wolverine? Ecco, mia figlia sembrava proprio quel Ace Ventura! Però per Halloween ha scelto un travestimento più sobrio: un vestito da strega lungo nero e fucsia e naturalmente cappello adatto. Non vede l'ora che arrivi Halloween, anche perché lei è ancora convinta che Halloween sia una persona!

Noi festeggeremo il sabato prima, anche perché durante la settimana è scomodo. Sto già pensando a cosa preparare, ma mi mancava ancora qualcosina. Ho cercato nel mio Blog qualche Snack da preparare per Halloween, ma non ho trovato niente! Ho sempre preparato dei dolci dedicati a Halloween, ma mai qualcosa di salato... Ed eccoli qui! Vi presento queste mostruose ossa fatte di pasta sfoglia, perfette per l'aperitivo o per il buffet della notte stregata di Halloween. Vi servono solo due ingredienti e li preparate in un attimo. Li potete servire con delle salsine a vostro piacere e piaceranno sicuramente a tutti. Per la versione vegan potete sostituire il formaggio con del sesamo. Ma in questo caso prima di mettere il sesamo spennellate la pasta sfoglia con del latte vegetale per fare appiccicare il sesamo. Prossima settimana vi mostro un'altra ricettina facile facile... Stay tuned!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>rettangolo di pasta sfoglia</td>
          </tr>
          <tr>
            <td>parmigiano grattugiato</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Con un coltello ben affilato ritagliate delle ossa dal rettangolo di pasta sfoglia. Adagiate le ossa su di una leccarda con sotto della carta forno e cospargetele con del parmigiano grattugiato.
![](../2017-10-20-ossa-di-sfoglia-per-halloween/teglia.jpg "frangipani © Erica")

Infornatele nel forno preriscaldato statico a 180°C per 10-15min. Servite con delle salse a piacere...
![](../2017-10-20-ossa-di-sfoglia-per-halloween/risultato1.jpg "frangipani © Erica")

![](../2017-10-20-ossa-di-sfoglia-per-halloween/risultato2.jpg "frangipani © Erica")

![](../2017-10-20-ossa-di-sfoglia-per-halloween/risultato3.jpg "frangipani © Erica")

![](../2017-10-20-ossa-di-sfoglia-per-halloween/risultato4.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
