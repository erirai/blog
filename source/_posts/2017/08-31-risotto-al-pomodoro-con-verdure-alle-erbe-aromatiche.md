---
title: "Risotto al Pomodoro con Verdure alle Erbe Aromatiche"
date: 2017-08-31
tags:
- riso 
- pomodoro 
- piselli 
- primi
- broccoli 
- glutenfree
- vegan
categories:
- Salato
- "Primi Piatti"
label: 2017-08-31-risotto-al-pomodoro-con-verdure-alle-erbe-aromatiche
lang: it
---
![](header.jpg "frangipani © Erica")

> Ciao Agosto, ciao estate ci vediamo prossimo anno!

Eh si, anche quest'anno l'estate sta finendo... Ormai da qualche giorno l'aria è cambiata. É stata un'estate lunghissima. Lunghissima, perché le nostre vacanze le abbiamo fatte a maggio, siamo pure stati al mare, ma al nostro ritorno non era già fine Agosto, ma inizio Giugno. Avevamo ancora tutta l'estate davanti e che estate. Un'estate meravigliosa, calda e soleggiata, così come piace a me. Ma in un certo senso è stata troppo lunga... Non fraintendetemi, adoro l'estate è la mia stagione preferita! Ma mai come quest'anno accolgo Settembre a braccia aperte... Anche se sarà un'accoglienza zoppicante, dato che lunedì scorso mi sono dovuta operare al ginocchio. Dopo 20 anni il ginocchio ha avuto la meglio su di me, ha vinto! Sono riuscita a tenerlo a bada fino a qualche mese fa, finché si è rotto del tutto. Un movimento banale che è stato il colpo di grazia. Ora mi tocca stare sei settimane con ortesi e stampelle, bellissimo! Vabbé, una cosa buona c'è: mio marito lavora per tre settimane da casa per aiutarmi in casa e con i piccoli! Vedremo quanto ci vorrà per poter correre di nuovo in giro con i miei due terremoti, perché mi sono già stuffata... 

Ma parliamo di questa ricettina tanto bella e buona che mi mette subito di buon umore... In realtà sono due ricette. Il risotto al pomodoro e la verdura alle erbe aromatiche. Ho unito le due cose, perché cerco di preparare il più possibile dei piatti unici. Solo col risotto mancano le proteine, vice versa alle verdure mancano i carboidrati. Unendoli risolviamo entrambi i problemi. Come vedete nella lista degli ingredienti come verdura (e legumi) ho usato broccoli, piselli e taccole. Mi piaceva il contrasto tra il bianco-rosso del risotto ed il verde. Se avete in frigo altra verdura, va benissimo lo stesso, il procedimento è sempre quello. Io in assoluto preferisco usare i pomodorini datterini per questo tipo di preparazione, perché sono i pomodori più gustosi. Se però vi da fastidio la pellicina dei pomodori, potete usare quelli ramati, scottarli e pelarli precedentemente. Mi sembra anche un ottimo piatto per salutare questo mese d'Agosto per poi iniziare a pensare ai piatti autunnali...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>16-18 cucchiai</td>
            <td>riso per risotti</td>
          </tr>
          <tr>
            <td>500gr</td>
            <td>pomodorini datterini</td>
          </tr>
          <tr>
            <td>2</td>
            <td>spicchio d'aglio</td>
          </tr>
          <tr>
            <td>qb</td>
            <td>broccoli</td>
          </tr>
          <tr>
             <td>qb</td>
            <td>piselli</td>
          </tr>
          <tr>
            <td>qb</td>
            <td>taccole</td>
          </tr>
          <tr>
            <td>qb</td>
            <td>erbe aromatiche</td>
          </tr>
          <tr> 
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Per prima cosa pulite il broccolo, i piselli e le taccole, se c'è bisogno tagliateli per avere una misura comoda da mangiare. Fate sbollentare il tutto nell'acqua bollente, giusto il tempo per farli ammorbidire. Scolate la verdura e mettetela da parte. Non buttate l'acqua di cottura che vi servirà per il risotto.

Per il risotto tagliate a metà i pomodorini e fateli saltare in padella con uno spicchio d'aglio, un filo d'olio ed un pizzico di sale. Aggiungete il riso e fatelo tostare, poi aggiungete un po' d'acqua bollente (l'acqua dove avete sbollentato la verdura). Cuocete il riso a fiamma moderata aggiungendo a mano a mano altra acqua bollente  e mescolando di tanto in tanto, non dimenticatevi il sale. 
![](padella.jpg "frangipani © Erica")

Quasi a fine cottura del riso, in una padella a parte fate soffriggere uno spicchio d'aglio con un filo d'olio. Aggiungete la verdura precedentemente sbollentata e le erbe aromatiche, salate e fate insaporire il tutto.
![](verdura.jpg "frangipani © Erica")

Appena il riso è pronto impiattate. Decidete voi se servire le due cose separatamente o tutto insieme in un piatto...
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>
