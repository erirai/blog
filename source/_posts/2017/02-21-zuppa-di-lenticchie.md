---
title: "Zuppa di Lenticchie"
date: 2017-02-21
tags:
- lenticchie
- legumi
- zuppa
- glutenfree
- vegan
categories:
- Salato
- "Piatti Unici"
label: 2017-02-21-zuppa-di-lenticchie
lang: it
---
![](header.jpg "frangipani © Erica")

Quando si parla di Comfort Food, io penso subito a questa zuppa di lenticchie. La faccio esattamente così come la fa mia mamma, niente di più niente di meno! Che poi è una piatto così semplice e buono... Lo so lo so, esistono due categorie: una che ama le lenticchie follemente e l'altra categoria che li odia a morte! Da noi a casa siamo al 50:50. Mia figlia e mio marito le odiano invece mio figlio ed io le amiamo. È una ricetta che spesso vi può salvare il pranzo o la cena e vi fate pure del bene. Mettete le verdure che più vi piacciono, ma vi consiglio di mettere sempre il peperone e le carote, perché ci stanno proprio bene. Poi se vi piacciono i broccoli, mettete anche quelli. Seguite quello che vi offre la natura o quello che avete in frigo. Ma parliamo un po' delle lenticchie. Lo sapevate che esisitono tantissimi tipi di lenticchie, diversi nei colori, nelle consistenze e nella grandezza? Ogni una è adatta per un certo tipo di preparazione. Solo in Italia troviamo tantissimi tipi regionali come le lenticchie verdi di Altamura, le lenticchie di Castelluccio di Norcia... Poi quelle rosse o gialle decorticate o quelle nere, le lenticchie Beluga. Potrei continuare ancora per un po', ma questo per farvi vedere che non esistono solo le classiche lenticchie marroni. Quindi la prossima volta che andate a comprare le lenticchie, date un'occhiata anche agli altri tipi di lenticchie, così per cambiare un po'...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>200-250gr</td>
            <td>lenticchie</td>
          </tr>      
          <tr>
            <td>1</td>
            <td>cipolla</td>
          </tr>      
          <tr>
            <td>1</td>
            <td>carota</td>
          </tr>
          <tr>
            <td>1</td>
            <td>zucchina</td>
          </tr>
          <tr>
            <td>1/2</td>
            <td>peperone</td>
          </tr>
          <tr>
            <td>1</td>
            <td>finocchio</td>
          </tr>
          <tr>
            <td>qb</td>
            <td>foglie del sedano</td>
          </tr>
          <tr>
            <td>2</td>
            <td>foglie di alloro</td>
          </tr>
          <tr>
            <td>1 cucchiaio</td>
            <td>concentrato di pomodoro</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>olio evo</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Lavate tutta la verdura, pelate quello che c'è da pelare e tagliatela a pezzettini piccolini. Tagliate finemente anche la cipolla e fatela soffriggere in un tegame con un filo d'olio ed un pizzico di sale. Quando la cipolla sarà ben dorata, aggiungete tutta la verdura tagliata e le lenticchie e fate rosolare per un minutino. Se avete altra verdura in frigo, aggiungete anche quella. I broccoli per esempio ci stanno molto bene.
![](soffritto.jpg "frangipani © Erica")

Adesso coprite il tutto con l'acqua, aggiungete le foglie del sedano, il concentrato di pomodoro e le due foglie di alloro. Fate andare a temperatura media finché le lenticchie saranno cotte. Se c'è bisogno, aggiungete ancora acqua.
![](zuppa.jpg "frangipani © Erica")

Appena le lenticchie saranno cotte, togliete le foglie d'alloro, aggiustate di sale e impiattate. Prima di servirle aggiungete un filo d'olio evo. A proposito, questa zuppa è molto buona anche fredda!
![](risultato1.jpg "frangipani © Erica")

![](risultato2.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
