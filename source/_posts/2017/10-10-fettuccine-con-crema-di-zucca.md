---
title: "Fettuccine con Crema di Zucca"
date: 2017-10-10
tags:
- zucca
- pasta
- halloween 
- autunno
- vegan
categories:
- Salato
- "Primi Piatti"
label: 2017-10-10-fettuccine-con-crema-di-zucca
lang: it
---
![](header.jpg "frangipani © Erica")

Lunedì sono iniziate le vacanze autunnali che dureranno due settimane. Eh si, qui in Svizzera il sistema della vacanze è un po' diverso dall'Italia... Le scuole iniziano verso metà agosto, ad ottobre ci sono due settimane di vacanze autunnali. Durante il Natale e Capodanno due settimane (qui il 6 gennaio non è giorno di festa), poi a febbraio due settimane di vacanze sportive. Le chiamano vacanze sportive, perché tutti vanno a sciare durante quelle vacanze o almeno quasi tutti. Poi verso fine aprile altre due settimane di vacanze primaverili e verso metà luglio chiudono le scuole per cinque settimane. Sono passati i primi due mesi di asilo e per fortuna mia figlia ci va mooolto volentieri, si diverte ed é felice e contenta. Sta imparando il tedesco come niente, canta tutte le canzoni che la sua maestra le insegna e ci fa vedere i giochini che loro fanno. La mattina è sempre tutto uno stress, perché ai miei due piccoli non piace fare le cose di fretta e se la prendono comoda con tutto! Ci godiamo questa calma e tranquillità, ci prendiamo tutto il tempo che vogliamo per fare colazione, per giocare, per mangiare, per vestirci... Ci godiamo l'autunno, le foglie che cadono ed iniziamo a pensare ad Halloween! Magari provando dei piatti che si potrebbero preparare proprio per la sera di Halloween, come queste Fettuccine con Crema di Zucca...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>320gr</td>
            <td>fettuccine o altra pasta</td>
          </tr>
          <tr>
            <td>1</td>
            <td>scalogno</td>
          </tr>
          <tr>
            <td>1kg</td>
            <td>zucca</td>
          </tr>
          <tr>
            <td>250ml</td>
            <td>panna vegetale o normale</td>
          </tr>
          <tr>
             <td>1 pizzico</td>
            <td>chiodi di garofano macinati</td>
          </tr>
          <tr>
            <td>qb</td>
            <td>noce moscata</td>
          </tr>
          <tr> 
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Pulite la zucca e tagliatela a pezzettini. Tagliate finemente anche uno scalogno e in una padella fatelo soffriggere leggermente con un filo d'olio ed un pizzico di sale. Aggiungete la zucca, fatela rosolare un attimino poi aggiungete un pochettino d'acqua e fatela cuocere a temperatura moderata finché sarà bella morbida. A questo punto frullate la zucca rendendola bella cremosa e versatela di nuovo nella padella. Aggiungete la panna, i chiodi di garofano, la noce moscata ed aggiustate di sale.
![](cremadizucca.jpg "frangipani © Erica")

Portate ad ebollizione abbondante acqua, poi salate e buttate la pasta, appena sarà cotta, scolatela. Versate la pasta nella padella con la crema di zucca e mantecate il tutto. Impiattate ed aggiungete un filo d'olio evo o di semi di zucca.
![](risultato1.jpg "frangipani © Erica")

![](risultato2.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
