---
title: "Insalata di Anguria e Feta"
date: 2017-08-09
tags:
- insalata
- anguria
- glutenfree
- estate
- feta 
categories:
- Salato
- "Secondi Piatti e Contorni"
label: 2017-08-09-insalata-di-anguria-e-feta
lang: it
---
![](../2017-08-09-insalata-di-anguria-e-feta/header.jpg "frangipani © Erica")

In estate mangiamo tantissima anguria, ma non ho mai fatto altro che mangiarla così in purezza. Già l'anno scorso volevo preparare questa insalata di anguria e Feta, ma tra una cosa e l'altra non sono riuscita a farla. Sinceramente non ne ero neanche tanto convinta, per questo prima ne ho preparato solo una piccola coppettina per provarla! Maaaaaaaaamma che bontà, non riesco a descriverlo! Ma la cosa assurda è che ci ho messo 30 anni per scoprire questa prelibatezza... Dovrò rimediare! Avrete sicuramente notato che uso molto il formaggio Feta. Ebbene si, in estate mangio praticamente solo formaggio Feta e Parmigiano, l'altro formaggio non mi attira proprio. Invece nei mesi freddi preferisco altri formaggi come la Raclette, il Brie. E pensare che prima lo odiavo. Praticamente taaaaanti anni fa durante il ginnasio, avevo comprato un'Insalata Greca di quelle già pronte e la Feta era gommosa e cigolava in bocca, non so come spiegarlo. Diciamo che ho subito un trauma e non l'ho più voluta mangiare. L'estate di tre anni fa però, abbiamo comprato una pianta di cetrioli piccoli e quella pianta ha fatto talmente tanti cetrioli che non sapevo più che cosa farcene. In quel momento ho pensato di nuovo a quell'Insalata Greca... Mi sono presa di coraggio e ho comprato del buon formaggio Feta bio e l'ho preparata. Che buooooooona! La Feta, quella buona, si deve sbriciolare quando la schiacci e si deve sciogliere in bocca... A mio marito l'Insalata Greca piace così tanto che una volta mi chiese: "Ma Scha, fa bene questa insalata? Perché una cosa così buona mica può fare bene!" Eh si, queste sono parole di un uomo che fino a qualche anno fa non mangiava verdure e adesso mi chiede asparagi, Insalata Greca, zucca Spaghetti col sugo... Comunque sia, se non avete mai mangiato l'insalata di anguria e Feta, per favore provatela finché ci sono le angurie buone, ne vale la pena!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>anguria</td>
          </tr>
          <tr>
            <td>formaggio Feta</td>
          </tr>
          <tr>
            <td>menta fresca</td>
          </tr>
          <tr>
            <td>sale</td>
          </tr>
          <tr>
            <td>olio evo</td>
          </tr>
          <tr>
            <td>succo di limone</td>
          </tr>
        </tbody>
      </table>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Tagliate e pezzettini l'anguria. Se come me volete presentarla nella buccia dell'anguria stessa, allora utilizzate uno scavino. Aggiungete all'anguria il formaggio Feta sbriciolato e condite con le foglioline di menta, sale, olio e succo di limone. Servitela bella fredda. A parte ho fatto dell'acqua aromatizzata con anguria, limone e menta.
![](../2017-08-09-insalata-di-anguria-e-feta/risultato1.jpg "frangipani © Erica")

![](../2017-08-09-insalata-di-anguria-e-feta/risultato2.jpg "frangipani © Erica")

![](../2017-08-09-insalata-di-anguria-e-feta/risultato3.jpg "frangipani © Erica")

![](../2017-08-09-insalata-di-anguria-e-feta/risultato4.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
