---
title: "Sbriciolata con Crema di Nocciole, Ricotta e Pere"
date: 2017-09-22
tags:
- dolci 
- pasta frolla
- pere
- ricotta
- cioccolato
- torta
categories:
- Dolce
- Torte
label: 2017-09-22-sbriciolata-con-crema-di-nocciole-ricotta-e-pere
lang: it 
---
![](header.jpg "frangipani © Erica")

> Benvenuto Autunno!

Oggi inizia ufficialmente l'autunno! Finalmente... Martedì scorso mio marito ha ricominciato a lavorare, dopo tre settimane che è stato a casa per via della mia operazione. Adoro quando lui sta a casa, non mi stanco mai di averlo accanto. Ci siamo divisi i compiti, dopo che finalmente aveva capito che non dovevo stare tutto il giorno sdraiata sul divano. Mi permetteva di cucinare e di lavare i piatti ogni tanto. Non vi dico le scenate dei piccoli quando gli abbiamo detto che doveva tornare a lavoro... Un dramma! Sinceramente avrei voluto fare anche io una bella scenata, magari restava a casa ancora un po', ma purtroppo è così. Qualcuno deve pur lavorare, no? Questa settimana ho pure ripreso a camminare senza stampelle, anche se solo a casa. Tre settimane senza dar peso su una gamba lascia i segni. I muscoli della gamba destra si sono atrofizzati e adesso c'è bisogno rafforzarli. 

Ma tutto questo per fortuna non mi ha impedito di preparare dolci e cucinare. Ed oggi vi faccio vedere questa meraviglia goduriosa. Ero indecisa se farla con crema di nocciole e pere o ricotta e pere. Poi ho pensato: ma chi se ne frega, metto tutte e tre le cose! Ed ecco come nasce questa Sbriciolata con Crema di Nocciole, Ricotta e Pere. Ma la bontà di questo dolce?! È un vero piacere mangiarla e poi se beccate una giornata grigia e piovosa, state sicuri che vi tirerà su...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          </tr>
          <tr>
            <td>250gr</td>
            <td>farina</td>
          </tr>
          <tr>
            <td>85gr</td>
            <td>zucchero</td>
          </tr>
          <tr>
            <td>1</td>
            <td>uovo piccolo</td>
          </tr>
          <tr>
            <td>125gr</td>
            <td>burro</td>
          </tr>
          <tr>
            <td>1/2 cucchiaino</td>
            <td>lievito per dolci</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>400gr</td>
            <td>ricotta</td>
           </tr>
          <tr>
            <td>100gr</td>
            <td>zucchero a velo</td>
          </tr>
          <tr>
            <td>2-3</td>
            <td>pere mature</td>
          </tr>
          <tr>
            <td>qb</td>
            <td>crema di nocciole</td>
          </tr>
        </tbody>
      </table>
      <i class="pull-right" style="font-size: 80%;">per una teglia da 18-20cm</i>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Per prima cosa pelate le pere e tagliatele a dadini. Versatele in un pentolino con una spolverata di zucchero e fatele cuocere giusto il tempo che ci vuole per farle ammorbidire. Mettetele da parte e fatele raffreddare. 

Dunque preparate l'impasto: in una coppa impastate velocemente la farina, lo zucchero, l'uovo, il burro a pezzettini, il lievito per dolci ed un pizzico di sale. Dovrete ottenere un composto sabbioso, bricioloso. Versate 2/3 dell'impasto in una teglia rotonda a cerniera ricoperta di carta forno e con le mani schiacciate bene formando anche un bordo. A questo punto spalmate sulla base la crema di nocciole (ca. 3-5 cucchiaioni).
![](cremanocciole.jpg "frangipani © Erica")

In una coppetta mettete la ricotta e lo zucchero a velo. Amalgamate bene il tutto, poi aggiungete anche le pere precedentemente cotte e finite di mescolare.
![](ricottaepere.jpg "frangipani © Erica")

Spalmate la crema di ricotta e pere sulla crema di nocciole e poi coprite con il resto dell'impasto lasciando tutto a briciole.
![](teglia.jpg "frangipani © Erica")

Infornate la Sbriciolata nel forno preriscaldato statico a 180°C per ca. 40min. Dovrà avere un colore dorato, non troppo scuro. Fatela raffreddare completamente. Se la servite fredda da frigo è ancora più buona.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

![](risultato6.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>