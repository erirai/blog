---
title: "Torta all'Acqua con Fragole e Cioccolato"
date: 2017-06-08
tags:
- torta
- dolci
- festa della mamma
- cioccolato
- fragole
- vegan
categories:
- Dolce
- Torte 
label: 2017-06-08-torta-all-acqua-con-fragole-e-cioccolato
lang: it 
---
![](header.jpg "frangipani © Erica")

Ciao a tutti! Questa torta l'avevo fatta già prima delle vacanze, speravo di riusicre a scrivere il post prima di partire, ma tra compleanno di mia figlia e valigie non sono riuscita a farlo... Anzi non vi ancora fatto vedere la torta del compleanno di mia figlia! Allora, prima voleva una torta con i Pony, poi però abbiamo visto il film Oceania e si è innamorata di Vaiana, quindi ha cambiato idea... Voleva tutto con Vaiana e la torta doveva essere gusto fragola e mirtilli! Ha le idee chiare la piccolina... Ho cercato un po' di foto su Pinterest per avere più o meno un'idea su come decorare la torta e questo è il risultato:

![](vaiana.jpg "frangipani © Erica")

All'interno c'è una torta all'acqua con fragole e mirtilli e l'ho farcita con la mia classica Chantilly al Mascarpone profumata al limone. Era buonissima, fresca e leggera... La stagione delle fragole in realtà qui è appena iniziata! Fin ora si trovavano solo fragole italiane o spagnole, adesso iniziano ad arrivare anche quelle svizzere. Domenica volevamo andare a raccogliere un po' di fragole per fare la marmellata con i fiori di sambuco ma ancora ce n'erano poche. Anche del nostro giardino ne abbiamo mangiato forse sei, ma è ancora tutto pieno! Qui in Svizzera siamo sempre un pochettino indietro... In Italia è già iniziata la stagione delle ciliegie, qui ancora niente. Anzi, spero che il freddo di fine aprile non abbia bruciato tutte le ciliegie, il nostro ciliegio non ne ha neanche una, sono cadute tutte! Comunque sia, questa torta può essere arricchita a piacere con frutta, cioccolato, frutta secca ecc. O addirittura in purezza, senza niente per poi farcirla con una crema. Penso che la farò spesso, vorrei provare più gusti... Anche perché la torta a se ha un gusto molto delicato, quindi vengono valorizzati gli aromi che si aggiungono...


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>375ml</td>
            <td>acqua</td>
          </tr>
          <tr>
            <td>240gr</td>
            <td>zucchero</td>
          </tr>
          <tr>
            <td>65gr</td>
            <td>olio di semi</td>
          </tr>
          <tr>
            <td>350gr</td>
            <td>farina</td>
          </tr>
          <tr>
            <td>1 bustina</td>
            <td>lievito per dolci</td>
          </tr>
          <tr>
            <td>1 bustina</td>
            <td>zucchero vanigliato</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>400gr</td>
            <td>fragole</td>        
          </tr>
          <tr>
            <td>200gr</td>
            <td>cioccolato</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una ciambella o una tortiera da 22-24cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Fate sciogliere lo zucchero nell'acqua, poi aggiungete l'olio e mescolate. In una coppa a parte mettete la farina, il lievito per dolci, lo zucchero vanigliato ed il sale, mescolate e aggiungete anche il miscuglio con l'acqua. Amalgamate bene il tutto con le fruste a mano, poi incorporate delicatamente le fragole ed il cioccolato tagliati a pezzettini.
![](impasto.jpg "frangipani © Erica")

Versate l'impasto nella teglia precedentemente imburrata ed infarinata. Io ho lasciato da parte un po' di fragole e di cioccolato e li ho distribuiti alla fine sull'impasto.
![](teglia.jpg "frangipani © Erica")

Infornate la torta nel forno preriscaldato a 180°C statico per circa 45min, mi raccomando fate la prova stecchino. Fatela intiepidire nella forma stessa, poi scaravoltatela su di un piatto da portata...
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>