---
title: "Linzer Torte vegana"
date: 2017-11-20
tags:
- crostata
- natale
- vegan
categories:
- Dolce
- "Crostate, Tartes..."
label: 2017-11-20-linzertorte-vegana
lang: it 
---
![](header.jpeg "frangipani © Erica")

**Linzer Torte vegana** una crostata rustica speziata e profumatissima. È un dolce tipico austriaco che ormai si mangia dappertutto.
<br />
Lo so, lo so ancora è un pochettino presto per i dolci natalizi... Per questo ho fatto questa Linzer Torte adatta per tutto l'anno, usando delle stelline come decorazione. Ci sono diversi modi per preparare la Linzer Torte. C'è chi fa l'impasto morbido (Linzer Masse) che ricorda più l'impasto di una torta e chi invece preferisce fare l'impasto più sodo, tipo pasta frolla (Linzer Teig). Siccome io vado matta per i dolci con la pasta frolla, ho optato per la seconda opzione. È un dolce molto facile da preparare, pasta frolla e marmellata! Nella ricetta originale si usa la marmellata di ribes, ma anche la marmellata di lamponi o di more va benissimo o addirittura potete mischiarle. Vi sconsiglio però di mettere la marmellata di fragole, risulterebbe troppo pesante, serve una marmellata acidula. Ho scelto di decorare la torta con delle stelline al posto della classica griglia... Se vi rimane impasto, potete farci i biscotti Linzer. Siamo sinceri, anche se è presto per i dolci natalizi, ormai tutti noi stiamo pensando solo al Natale. Ho già una lista piena di dolci da preparare ma sono sicura che non riuscirò a fare tutto! Anche perché il mese di dicembre è già pieno di impegni e spesso non so dove sbattere la testa...

Lo sapete che oggi è anche un giorno speciale? Eh si, esattamente 12 anni fa mio marito ed io ci siamo baciati per la prima volta. Eravamo in macchina davanti casa mia, erano le 2 di notte ed eravamo di ritorno dal cinema. Avevamo visto "L'esorcismo di Emily Rose", io adoro questo tipo di film, lui invece no! Ci siamo dati un bacio veloce ed inaspettato, poi io sono uscita dalla macchina e come se niente fosse gli dico: "Ciao, fammi uno squillo quando sei a casa!". Sisi, allora si usava ancora fare gli squilli perché gli SMS si pagavano, altro che Whatsapp o iMessage. Mi sa che nessuno dei due aveva capito esattamente cosa era successo, ma da allora non ci siamo più lasciati...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Linzer Torte vegana</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Linzer Torte vegana, una crostata rustica speziata e profumatissima.</span>
      <div class="ingredients-title">Ingredienti</div>
      <table>
        <tbody>
          <tr itemprop="recipeIngredient">
            <td>200gr</td>
            <td>farina</td>
          </tr>
          <tr itemprop="recipeIngredient">
            <td>75gr</td>
            <td>mandorle macinate</td>
          </tr>
          <tr itemprop="recipeIngredient">
            <td>75gr</td>
            <td>nocciole macinate</td>
          </tr>
          <tr itemprop="recipeIngredient">
            <td>1 pizzico</td>
            <td>chiodi di garofano in polvere</td>
          </tr>
          <tr itemprop="recipeIngredient">
            <td>1 cucchiaino</td>
            <td>cannella</td>
          </tr>
          <tr itemprop="recipeIngredient">
            <td>100gr</td>
            <td>zucchero di canna</td>
          </tr>
          <tr itemprop="recipeIngredient">
            <td>1 pizzico</td>
            <td>sale</td>
          </tr>
          <tr itemprop="recipeIngredient">
            <td>qb</td>
            <td>scorza di limone</td>
          </tr>
          <tr itemprop="recipeIngredient">
            <td>150gr</td>
            <td>margarina o burro</td>
          </tr>
          <tr itemprop="recipeIngredient">
            <td>qb</td>
            <td>latte vegetale</td>
          </tr>
          <tr itemprop="recipeIngredient">
            <td>350gr</td>
            <td>marmellata di ribes rossi</td>
          </tr>
        </tbody>
      </table>
      <br></br>
      <i class="pull-right" style="font-size: 80%;" itemprop="recipeYield">per una tortiera da 22-24cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per la frolla mettete farina, mandorle e nocciole macinate, chiodi di garofano in polvere, cannella, zucchero di canna, sale e scorza di limone in una coppa e mescolate. Aggiungete la margarina e pochissimo latte e iniziate ad impastare. Se vedete che l'impasto non si compatta, aggiungete altro latte, ma sempre pochissimo alla volta. Formate un panetto, avvolgetelo con la pellicola trasparente e lasciatelo riposare in frigo per mezz'oretta. 

Stendete poco meno della metà dell'impasto e rivestite solo il fondo della teglia precedentemente ricoperta con della carta forno. Se l'impasto è abbastanza morbido, potete stenderlo direttamente nella teglia aiutandovi con le mani. Con altro impasto formate dei salsicciotti e adagiateli tutto attorno per creare il bordo. Con una forchetta schiacciate un pochettino e bucherellate la base.

Spalmate la marmellata sulla base, poi con il resto dell'impasto fate una griglia o come me delle stelline. A questo punto fatela riposare in frigo per mezz'oretta, poi spennellate il bordo e le stelle con del latte vegetale.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="bordo.jpeg" alt="" title="frangipani © Erica" />
    <img style="float: left; width: 49%; margin-left: 1%" src="teglia.jpeg" alt="" title="frangipani © Erica" />
    <div style="clear: both;"></div>
  </div>
</p>

Infornate la Linzer Torte nel forno preriscaldato a 180°C ventilato per circa 40min o finché avrà un bel colore. Fatela raffreddare, poi toglietela dalla teglia.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato1.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato2.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato3.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato4.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato5.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato6.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato7.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato8.jpeg" alt="" title="frangipani © Erica" />
    <div style="clear: both;"></div>
  </div>
</p>

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>