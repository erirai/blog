---
title: "Caprese al Cioccolato"
date: 2017-01-30
tags:
- cioccolato
- san valentino
- dolci
- torta
categories:
- Dolce
- Torte
label: 2017-01-30-caprese-al-cioccolato
lang: it
---
![](header.jpg "frangipani © Erica")

Ma anche per voi il mese di Gennaio sembrava non voler finire? Uffa, poi proprio brutto, senza sole, freddissimo... Ma, sabato e domenica c'era un sole meraviglioso! Ai piccoli sono bastati quei deboli raggi di sole per non farli dormire sabato pomeriggio. Allora, li abbiamo messi a letto, abbiamo chiuso la porta e dopo un bel po' sentiamo il piccolo scompisciarsi dalle risate, poi basta. Avrà sognato... Dopo un po' di nuovo lo sentiamo ridere. Mmà! Poi sentiamo anche la grande che russa. Vado a vedere e vedo lei che guardava giù dal letto (hanno un letto a castello) facendo finta di russare. Lui la vedeva e rideva. Poi quando sono entrata lui ha chiuso gli occhi facendo finta di dormire. Questa storia è andata avanti per un'ora, poi finalmente si sono addormentati, ma per poco... Domenica mattina si sono svegliati presto perché hanno visto il sole e che facciamo? Usciamo naturalmente! Siamo stati alla <a href="http://www.juckerfarm.ch" target="_blank">Jucker Farm</a>, una fattoria con caprette, coniglietti, amache, trattori, palle di fieno per saltarci su, negozietto con i loro prodotti, ristorante e una vista mozzafiato sul lago. Le attrazioni cambiano, dipente dalla stagione. I piccoli si sono divertiti un sacco, si stava una meraviglia! Quel sole ci voleva proprio...

Dopo un weekend pieno di sole, questo lunedì è proprio pesante! Raffreddore, pioggia, buio... Serve qualcosa per tirarci su. Che ne dite di un dolce al cioccolato? Magari una torta bella cioccolatosa, umida che si scioglie in bocca come la Caprese al Cioccolato? Ero convita di averla già messa sul Blog, invece no. Tanto tempo fa avevo messo la ricetta della Caprese al Limone, ma quella classica al cioccolato no. Mi sembra anche un ottimo dolce per San Valentino, magari accompagnata con una palla di gelato alla vaniglia o della panna montata. Io l'ho mangiata così in purezza, ancora tiepida...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>150gr</td>
            <td>cioccolato fondente</td>
          </tr>
          <tr>
            <td>150gr</td>
            <td>burro o margarina</td>
          </tr>
          <tr>
            <td>3</td>
            <td>uova</td>        
          </tr>
          <tr>
            <td>150gr</td>
            <td>zucchero</td>
          </tr>
          <tr>
            <td>1 cucchiaio</td>
            <td>Baileys (facoltativo)</td>
          </tr>
          <tr>
            <td>75gr</td>
            <td>farina di mandorle</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>qb</td>
            <td>cacao amaro</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera da 20-22cm</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Sciogliete a Bagnomaria il cioccolato insieme al burro, poi fatelo intiepidire. Nel frattempo montate a neve gli albumi insieme a metà dello zucchero (75gr) e un pizzico di sale, poi mettete da parte. In una ciotola a parte con le fruste elettriche montate i tuorli insieme all'altra metà dello zucchero finché diventeranno chiari e spumosi. Aggiungete il Baileys e il cioccolato e il burro fuso e mescolate ancora. Aggiungete la farina di mandorle e mescolate bene. Adesso incorporate gli albmi mescolando con un movimento dall'altro verso il basso. Non aggiungete tutti gli albumi in una volta, vi consiglio di farlo in tre parti.
![](impasto.jpg "frangipani © Erica")

Versate l'impasto in una teglia rotonda a cerniera precedentemente imburrata ed infarinata con il cacao amaro.
![](teglia.jpg "frangipani © Erica")

Infornate la torta nel forno preriscaldato a 170°C statico per circa 45min, mi raccomando fate la prova stecchino. Se la preferite più asciutta, allora lasciatela ancora nel forno, però non dovrebbe superare 1 ora di cottura. Fatela intiepidire nella teglia, poi passatela sul piatto da portata e prima di servirla spolveratela con del cacao amaro (o con dello zucchero a velo se preferite).
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>
