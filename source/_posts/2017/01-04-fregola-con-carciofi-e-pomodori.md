---
title: "Fregola con Carciofi e Pomodori"
date: 2017-01-04
tags:
- fregola
- carciofi
- pomodori
- primi
- vegan
categories:
- Salato
- "Primi Piatti"
label: 2017-01-04-fregola-con-carciofi
lang: it
---
![](header.jpg "frangipani © Erica")

> Buon 2017 a tutti!

Spero abbiate iniziato bene questo nuovo anno! Noi abbiamo passato un Capodanno tranquillo, a casa mangiando Raclette... beh, tranquillo si fa per dire! I piccoli non ce la fanno a stare svegli fino a mezzanotte, non reggono. Quindi festeggiamo due volte il Capodanno, una volta insieme ai piccoli con musica, trenino Brigitte Bardot Bardot, cappellini, brindisi cin cin, tu tuuuu tutto. A tutto volume, vorrei vedere le facce dei vicini quando sentono i nostri festeggiamenti prima mezzanotte, haha. Poi quando sono stanchi li mettiamo a letto e a mezzanotte festeggiamo in modo più pacato, silenzioso... cin cin, dolce e lenticchie! Così i piccoli sono felici di aver festeggiato e non c'è bisogno di tenerli svegli a tutti i costi fino a mezzanotte! 

Come ogni anno ci sono i famosi buoni propositi... Purtroppo sono una di quelle che iniziano con la motivazione alle stelle e poi piano piano lascia perdere. Quindi uno dei miei buoni propositi per il 2017 è di resistere con i buoni propositi fino a fine anno! Mentre scrivevo questo post, ho guardato un pochettino le ricette che ho fatto l'anno scorso e mi sono accorta, che anche lo scorso anno, ho iniziato con una ricetta con i carciofi... Sarà una coincidenza? Non penso! I carciofi hanno pochissime calorie, molte fibre, sono disintossicanti e molto altro. Sono dunque perfetti per purificarci un po' dopo le abbuffate degli ultimi giorni! Il nostro copro sa molto bene di quello che ha bisogno, dobbiamo solo imparare ad ascoltarlo... Questo brodino con i gambi dei carciofi e pomodori non è niente di nuovo in realtà, mia mamma mo fa molto spesso con la pastina e io lo adoro. È un modo facile per utilizzare i gambi dei carciofi. Però questa volta non l'ho voluto fare con la pastina, ma con la Fregola che mi ha portato quest'estate mia sorella direttamente dalla Sardegna. Se voi non avete la Fregola, prendete tranquillamente la pastina o addirittura il farro o l'orzo. Ecco, adesso non mi resta altro che augurarvi un anno pieno di gioie, felicità, amore e soddisfazioni!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>ca. 300gr</td>
            <td>Fregola Sarda</td>
          </tr>
          <tr>
            <td>1</td>
            <td>cipolla</td>
          </tr>
          <tr>
            <td>4</td>
            <td>gambi di carciofi</td>
          </tr>
          <tr>
            <td>400gr</td>
            <td>pomodori pelati tritati</td>
          </tr>
          <tr>
            <td>qb</td>
            <td>basilico fresco</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Pulite i gambi dei carciofi, eliminando la parte esterna più dura dei filamenti e tagliateli a rondelle non troppo spesse. Tagliate finemente anche la cipolla e fatela rosolare in un tegame con un filo d'olio ed un pizzico di sale. Aggiungete i gambi dei carciofi e fate rosolare un attimino. Dunque aggiungete i pomodori pelati tritati e allungate con un pochettino d'acqua e fate andare a fiamma moderata finché i gambi dei carciofi saranno cotti, ci vorrà sicuramente 1h. A fine cottura salate, aggiungete le foglie di basilico e acqua quanto basta per poi condire la fregola.
![](sughetto.jpg "frangipani © Erica")

Quando il sughetto sarà pronto, a parte cuocete la fregola come scritto sulla confezione. Scolatela, impiattatela e conditela con il sughetto ai carciofi e pomodori.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
