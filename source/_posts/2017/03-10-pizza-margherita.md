---
title: "Pizza Margherita"
date: 2017-03-10
tags:
- lievitati
categories:
- Salato
- Panificati
label: 2017-03-10-pizza-margherita
lang: it
---
![](header.jpg "frangipani © Erica")

Ho pubblicato già diverse volte foto delle mie Pizze su Instagram ma non ho mai scritto un post con la ricetta. Da noi il sabato sera, come penso anche da molti altri, si mangia la Pizza. Se non abbiamo tempo la ordiniamo, se abbiamo tempo la facciamo in casa nelle teglie, se abbiamo mooolto tempo la facciamo sempre in casa ma la cuociamo sulla pietra di chamotte per il forno. È una pietra che potete mettere nel forno, lo stesso tipo di pietra che si trovano nei forni a legna. La potete usare per cuocere il pane, la Pizza... E devo dire che con quella pietra vengono più buoni, soprattutto la Pizza. Si avvicina molto alla Pizza cotta nel forno a legna. Se riuscite a trovare questa pietra di chamotte per il forno, ve la consiglio vivamente, ne vale assolutamente la pena! Di Pizze ce n'è un'infinità, ogni uno ha la sua preferita. La mia preferita in assoluto è quella cotta in bianco condita con pesto, pomodorini, rucola e scaglie di Parmigiano. Non so neanche se è una Pizza o una bruschetta, ma quella non può mancare mai! Poi una piccolina ai formaggi che trovo in frigo, piccolina perché diciamo che quella ai formaggi non è proprio leggerissima. Una con le verdure, se sono avanzate delle patate bollite, ne faccio una anche con patate, cipolle e rosmarino. Poi ogni tanto una con salsa e cipolle in agrodolce che io adoro follemente e naturalmente la regina, la Pizza Margherita. Ed è proprio la ricetta di quest'ultima che vi farò vedere oggi con il piccolo segreto per avere la mozzarella bella filante... Curiosi?

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>1kg</td>
            <td>farina</td>
          </tr>      
          <tr>
            <td>5 cucchiaini</td>
            <td>sale</td>
          </tr>      
          <tr>
            <td>7gr</td>
            <td>lievito di birra secco</td>
          </tr>
          <tr>
            <td>700-800ml</td>
            <td>acqua</td>
          </tr>
          <tr>
            <td>qb</td>
            <td>passata di pomodoro</td>
          </tr>
          <tr>
            <td>qb</td>
            <td>mozzarella</td>
          </tr>
          <tr>
            <td>qb</td>
            <td>basilico fresco</td>
          </tr>
          <tr>
            <td>qb</td>
            <td>olio evo</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Preparate l'impasto per la pizza mettendo la farina ed il sale nella planetaria e mescolate un po', fate sciogliere il lievito nell'acqua, aggiungetela alla farina e azionate la planetaria. Lasciate impastare finché l'impasto non si staccherà dalle pareti della ciotola. Se l'impasto è troppo duro, aggiungete ancora acqua, se è troppo mollo e appiccicoso, aggiungete altra farina. Poi mettete l'impasto su di un piano di lavoro e lavoratelo con le mani ancora per qualche minuto.
![](impastare.jpg "frangipani © Erica")

Mettete l'impasto in una ciotola capiente leggermente oleata, copritela bene e fate lievitare in un luogo caldo e riparato per almeno 6 ore o fino al raddoppio del suo volume. Se non avete tutto questo tempo, aumentate la quantità del lievito.
![](impastolievitato.jpg "frangipani © Erica")

Passato il tempo necessario, prendete un pezzo dell'impasto e stendetelo direttamente nella teglia imburrata o con sotto della carta forno. Io preferisco preparare la pizza nelle teglie rotonde, ma quelle rettangolari vanno altrettanto bene. A questo punto fare riposare l'impasto di nuovo per almeno mezz'oretta.
![](teglia.jpg "frangipani © Erica")

Prendete qualche cucchiaio di passata di pomodoro e distribuitela su tutta la superficie, lasciando un bordo di 1cm. Aggiungete qualche fogliolina di basilico fresco e un filo d'olio evo.
![](margheritateglia.jpg "frangipani © Erica")

Infornate la pizza nel forno preriscaldato a 220°C statico per 10min. Poi aggiungete la mozzarella spezzettata e infornate di nuovo per altri 10min o almeno finché sarà cotta.
![](risultato1.jpg "frangipani © Erica")

![](risultato2.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>