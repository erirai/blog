---
title: "Pasta con Fagioli e Patate"
date: 2017-01-20
tags:
- fagioli
- patate
- legumi
- pasta
- vegan
categories:
- Salato
- "Primi Piatti"
label: 2017-01-20-pasta-con-fagioli-e-patate
lang: it
---
![](header.jpg "frangipani © Erica")

Sta facendo freddo, nevica è tutto bianco... bellissimo! Devo dire che io sono più tipo da sole e caldo, il freddo proprio non mi piace, ma la neve mi da un senso di tranquillità, di pace... diventa tutto più calmo e silenzioso. Non so se mi spiego? I piccoli si sono divertiti tantissimo nella neve, mia figlia ha fatto addirittura i castelli di sabbia, sempre con la neve eh! Poi è iniziato un vento pungente, odioso. Esci e te ne penti subito, purtroppo non puoi chiuderti dentro e andare in letargo, quindi ci tocca incappucciarci completamente e sopportare il freddo finché non arriverà la primavera! Però qualche cosa si può fare per passare meglio queste giornate gelide. Possiamo coccolarci con del buon cibo, del cibo che ci riscalda come questo piatto di Pasta con Fagioli e Patate. È diventata cremosissima, era un vero piacere mangiarla! Le patate si sono sciolte e anche una parte dei fagioli, così li potete anche camuffare per chi non ama i fagioli... Lo so che sentite freddo anche voi, quindi che aspettate a preparare questo piatto per riscaldarvi?!  

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>200gr</td>
            <td>fagioli secchi</td>
          </tr>
          <tr>
            <td>1</td>
            <td>cipolla</td>
          </tr>
          <tr>
            <td>2</td>
            <td>patate grandi</td>
          </tr>
          <tr>
            <td>qb</td>
            <td>passata di pomodoro</td>
          </tr>
          <tr>
            <td>2 foglie</td>
            <td>alloro</td>
          </tr>
          <tr>
            <td>ca. 200gr</td>
            <td>pasta mista</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>prezzemolo fresco</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete in ammollo i fagioli per tutta la notte. Il giorno dopo pelate le patate e tagliatele a pezzettini. Tagliate finemente anche la cipolla e fatela rosolare in una pentola con un filo d'olio ed un pizzico di sale. A questo punto aggiungete le patate tagliate ed i fagioli scolati, fate rosolare un attimino poi aggiungete la passata di pomodoro secondo i vostri gusti. 
![](fagioliepatate.jpg "frangipani © Erica")

Coprite con abbondante acqua, aggiungete le foglie di alloro e fate sobbollire il tutto a temperatura media mescolando di tanto in tanto. Se dovesse formarsi della schiuma, toglietela aiutandovi con un cucchiaio. Quando i fagioli saranno cotti, aggiungete ancora acqua quanto basta per cuocere la pasta. Portate ad ebollizione, buttate la pasta e salate. Mescolate spesso, che si attacca molto facilmente. Impiattate, aggiungete un filo d'olio evo e una spolverata di prezzemolo.
![](risultato1.jpg "frangipani © Erica")

![](risultato2.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
