---
title: "Frittata di Agretti senza Uova"
date: 2017-04-11
tags:
- contorno
- secondi 
- ceci
- agretti  
- pasqua
- vegan
categories:
- Salato
- "Secondi Piatti e Contorni"
label: 2017-04-11-frittata-di-agretti-senza-uova
lang: it
---
![](header.jpg "frangipani © Erica")

> Buona Pasqua a tutti!

Tra qualche giorno non festeggeremo solo Pasqua ma per noi c'è anche un compleanno speciale... Lunedì di Pasquetta mio marito compie 30 anni! Mamma mia, solo a pensarci mi viene l'ansia... Per fortuna tocca prima a lui! Quindi questa volta sono più concentrata su cosa preparare per il suo compleanno anziché per Pasqua. Lui non ama affatto festeggiare il suo compleanno, per questo assolutamente niente festa a sorpresa! Abbiamo deciso di fare un Brunch, ci sembrava la cosa migliore anche perché è Pasquetta... Spero solo che ci sarà una bella giornata, in modo da poter festeggiare fuori in giardino! Saranno dei giorni impegnativi tra mangiate, cucinare per Pasqua e poi anche per Pasquetta... speriamo bene!

Questa frittata potrebbe esser anche una parte del Buffet per il compleanno. La stagione degli Agretti è molto corta, qui addirittura si trovano praticamente solo al mercato e tanti neanche sanno cosa siano. A me piace farci la frittata ma non con le uova... L'ho fatta pure con le uova, ma come gusto secondo me è più buona così, con la farina di ceci. Forse perché mi ricorda un po' le Panelle... La mangio tra due fette di pane o accompagnata da una bella insalatona. Approfittatene e comprate gli Agretti e se non sapete come prepararli, una bella frittata va sempre bene!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>1 mazzo</td>
            <td>agretti</td>
          </tr>
          <tr>
            <td>1 spicchio</td>
            <td>aglio</td>
          </tr>
          <tr>
            <td>6 cucchiai</td>
            <td>farina di ceci</td>
          </tr>
          <tr>
            <td>qb</td>
            <td>acqua liscia</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      </i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Pulite gli agretti eliminando la parte duretta bianca di sotto e lavateli bene. Poi sbollentateli giusto 2 minuti in acqua bollente e scolateli. A questo punto fate saltare per qualche minuto gli agretti in una padella con un filo d'olio ed uno spicchio d'aglio e aggiustate di sale.
![](agretti.jpg "frangipani © Erica")

A parte preparate la pastella. Mettete la farina di ceci in una coppetta e piano piano aggiungete l'acqua quanto basta per ottenere una pastella liscia ma non troppo densa.
![](pastella.jpg "frangipani © Erica")

Aggiungete gli agretti nella coppetta con la pastella e amalgamate bene, poi versate il tutto in una padella antiaderente leggermente unta.
![](padella.jpg "frangipani © Erica")

Chiudete con un coperchio e fate cuocere a temperatura moderata. Dopo un po' la frittata si staccherà. Controllate la cottura, se avrà preso già un bel colore giratela.
![](frittata.jpg "frangipani © Erica")

Finite di cuocerla anche dall'altra parte e servitela ancora bella calda, anche se fredda è buona lo stesso. Inutile dirvi che nel panino è la fine del mondo!
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>
