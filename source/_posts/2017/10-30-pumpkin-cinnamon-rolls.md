---
title: "Pumpkin Cinnamon Rolls vegani"
date: 2017-10-30
tags:
- autunno
- inverno
- lievitati
- zucca
- halloween
- vegan
- colazione
categories:
- Dolce
- Colazione
label: 2017-10-30-pumpkin-cinnamon-rolls
lang: it 
---
![](header.jpg "frangipani © Erica")

> Happy Halloween a tutti e arrivederci Ottobre!

Domani è Halloween e Halloween segna la fine del mese di Ottobre... Tra le vacanze di mia figlia, il poter ricamminare più o meno normalmente, il tempo bellissimo con sole e temperatura mite... questo mese è volato via come niente! Non sembra proprio Ottobre, nella mia testa ancora è Settembre, ma tra due mesi saluteremo il 2017! Si, mancano solo due mesi alla fine dell'anno... Faccio fatica a crederci, ma è così. Poi c'è il mese di Novembre che non mi è mai piaciuto... Vedremo, forse quest'anno sarà diverso, chi lo sa!? Ma prima di pensare a Novembre, pensiamo a cosa mangiare per la colazione o la merenda di Halloween. Che ne dite di preparare qualcosa con la zucca (tanto per cambiare)? Forse con un po' di cannella che sa tanto di autunno? Si? Allora i Pumpkin Cinnamon Rolls sono la cosa giusta per voi... Ovvero Girelle alla Zucca e Cannella nella versione vegana. La zucca la mettete all'interno dell'impasto. Questa renderà l'impasto sofficissimo e anche più sano, ma non ne sentirete assolutamente il gusto. Poi all'interno di queste girelle mettiamo la cannella... Un profumo, ma un profumo... Magari vi preparate pure un <a href="https://frangipani.raiano.ch/2016-10-12-pumpkin-spice-latte/" target="_blank">Pumpkin Spice Latte</a> e fare la colazione con questi Pumpkin Cinnamon Rolls non ha prezzo, credetemi!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
           <table>
        <tbody>
          <tr>
            <td colspan="2"><b>Impasto</b></td>
          </tr>
          <tr>
            <td>350gr</td>
            <td>farina finissima</td>
          </tr>
          <tr>
            <td>30gr</td>
            <td>zucchero</td>
          </tr>
          <tr>
            <td>1 cucchiaino</td>
            <td>lievito secco</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>qb</td>
            <td>Pumpkin Spice (facoltativo)</td>
          </tr>
          <tr>
            <td>120gr</td>
            <td>latte vegetale</td>
          </tr>
          <tr>
            <td>60gr</td>
            <td>margarina</td>
           </tr>
          <tr>
            <td>80gr</td>
            <td>purea di zucca</td>
          </tr>
          <tr style="height: 15px;"></tr>
          <tr>          
            <td colspan="2"><b>Farcia</b></td>
          </tr>
          <tr>
            <td>50gr</td>
            <td>margarina</td>
          </tr>
          <tr>
            <td>100gr</td>
            <td>zucchero di canna</td>
          </tr>
          <tr>
            <td>circa 1 cucchiaio</td>
            <td>cannella</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per l'impasto mettete la farina, lo zucchero, il lievito secco, il sale e se volete anche il Pumpkin Spice nella planetaria e date una mescolata. A parte riscaldate leggermente il latte con il burro, togliete dai fornelli e aggiungete la purea di zucca. Amalgamate bene, poi versatelo anche nella planetaria e iniziate ad impastare. Se dovesse risultare troppo appiccicoso, aggiungete ancora farina. Appena l'impasto si stacca dalle pareti della ciotola, passatelo su di un piano di lavoro ed impastatelo per qualche minuto a mano. A questo punto copritelo e fatelo lievitare per ca. 3 orette o finché avrà raddoppiato il suo volume.

Passato il tempo necessario, infarinate leggermente il piano di lavoro e stendete l'impasto formando un rettangolo spesso ca. 1cm. In una coppetta a parte preparate la farcia mescolando la margarina morbida insieme allo zucchero ad alla cannella.
![](farcia.jpg "frangipani © Erica")

Spalmate la farcia sull'impasto steso, lasciando un bordo di ca. 1cm.
![](impastosteso.jpg "frangipani © Erica")

Arrotolate l'impasto partendo dal lato più lungo formando un salsicciotto, poi tagliatelo a rondelle dallo spessore che preferite. Appoggiate le rondelle in una teglia coperta con della carta forno e fate lievitare per un'altra mezz'oretta.
![](teglia.jpg "frangipani © Erica")

Infornate i Pumpkin Cinnamon Rolls nel forno preriscaldato a 190°C statico per circa 15-17min, dipende un po' dallo spessore. Appena sfornate, copritele con un panno per una decina di minuti, in questo modo diventeranno ancora più soffici. Poi mangiateli subito! Naturalmente, li potete anche glassare prima di mangiarli...
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

![](risultato6.jpg "frangipani © Erica")

![](risultato7.jpg "frangipani © Erica")

![](risultato8.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>