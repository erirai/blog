---
title: "Zucca Spaghetti con Sugo al Pomodoro"
date: 2017-09-19
tags:
- zucca
- pomodoro
- vegan
- glutenfree
- halloween
- autunno
categories:
- Salato
- "Secondi Piatti e Contorni"
label: 2017-09-19-zucca-spaghetti-con-sugo-al-pomodoro
lang: it
---
![](header.jpg "frangipani © Erica")

Olé, iniziamo con la prima ricetta fatta con la regina dell'autunno: la zucca. Oggi però vi propongo una zucca un po' speciale, ovvero la zucca spaghetti. Adoro la zucca e mi piace tanto cambiare tipo di zucca. La zucca spaghetti però, non mi attirava tanto. Forse perché a vederla così, ha l'aspetto acquoso, come se non dovesse avere gusto. Per fortuna però, la mia curiosità è più forte, quindi l'ho comprata. L'ho cotta in forno e l'ho semplicemente condita con del sugo al pomodoro, come se fossero dei veri Spaghetti. Potete servirla con del pane o delle patate o mischiarla con la pasta, o così. Vi dico solo una cosa: mio marito non è proprio un fan delle zucche, ma la zucca spaghetti preparata in questo modo gli piace proprio tanto!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>zucca spaghetti</td>
          </tr>
          <tr>
            <td>aglio</td>
          </tr>
          <tr>
            <td>erbette aromatiche</td>
          </tr>
          <tr>
            <td>cipolla</td>
          </tr>
          <tr>
            <td>passata di pomodoro</td>
          </tr>
          <tr>
            <td>basilico</td>
          </tr>
          <tr> 
            <td>olio evo</td>
          </tr>
          <tr>
            <td>sale</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Preparate il sugo come lo preparate solitamente. Io faccio soffriggere la cipolla con olio evo ed un pizzico di sale, poi aggiungo la passata di pomodoro, un po' d'acqua e qualche fogliolina di basilico. Lo faccio andare a fuoco moderato finché si sarà addensato, alla fine aggiusto di sale e metto altro basilico.

Mentre il sugo cuoce, preparate la zucca spaghetti. Tagliatela a metà per il lungo, ma fate attenzione a non tagliarvi le dita. Eliminate tutti i semi, poi conditela con olio, erbette aromatiche, sale e mettete anche uno o due spicchi d'aglio in camicia schiacciati. Appoggiatele su di una leccarda con sotto della carta forno sulla parte della buccia.
![](zuccacondita.jpg "frangipani © Erica")

Infornatela nel forno preriscaldato a 200°C ventilato per 30min, poi giratele appogiandole sulla parte della polpa e continuate la cottura per altri 30min circa. Il tempo di cottura dipende dalla grandezza della zucca. Comunque potete controllare la cottura infilando una forchetta nella polpa, se entra facilmente è cotta.
![](zuccacotta.jpg "frangipani © Erica")

Con una forchetta raschiate tutta la polpa dalla buccia. Passate la polpa in un piatto o lasciatela direttamente nella buccia e aggiungete il sugo.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
