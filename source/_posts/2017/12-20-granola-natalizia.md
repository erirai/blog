---
title: "Granola Natalizia"
date: 2017-12-20
tags:
- cereali
- natale 
- vegan 
- colazione
categories:
- Dolce
- Colazione 
label: 2017-12-20-granola-natalizia
lang: it 
---
![](../2017-12-20-granola-natalizia/header.jpg "frangipani © Erica")

> Buon Natale e un Felice Anno nuovo a tutti voi!

Finisco l'anno 2017 con la ricetta della Granola Natalizia... Tra tutte le abbuffate che ci saranno durante questi giorni di festa qualcosa di sano ci vuole, ma naturalmente senza rinunciare al gusto. Poi mi sembra anche un ottimo DIY da regalare ai nostri cari, infatti questa sarà parte del regalo di quest'anno. Questa è anche la ricetta che ho dedicato alla Comunity delle <a href="http://instamamme.net" target="_blank">Instamamme</a> per il loro calendario d'avvento. Grazie Instamamme per avermi coinvolta, è sempre un piacere! Ormai non riesco più a stare senza Granola. Cambio sempre il gusto, ma gli ingredienti di base più o meno sono sempre gli stessi. Costa mooolto meno farla in casa e come dolcezza è ottima. Questa è speziata con della cannella, chiodi di garofano e zenzero. Poi ho messo pure le mele essiccate, del cioccolato e come ciliegina sulla torta, delle mandorle ricoperte di cioccolato alla cannella della Lindt. 

Beh, cosa dire... Per quest'anno ho finito con il Blog, mi prendo un pochettino di pausa. Mio marito è in ferie già da venerdì scorso, ma l'asilo di mia figlia chiude venerdì. Non vedo l'ora di disattivare la sveglia! Sperando che i piccoli abbiano un po' di pietà con noi. Non dico di dormire fino alle 9, ma almeno fino alle 8:30! Vedremo... E anche il 2017 sta per terminare, un anno volato via come niente. È iniziato con una neve meravigliosa che poi è diventata ghiaccio perenne. L'inverno sembrava non finire mai, ma la primavera è arrivata! A maggio siamo stati giù in Sicilia, mancavo ormai da 4 anni... Ho rivisto mia Nonna, ho conosciuto la mia cuginetta, finalmente ho mangiato la granita al limone che stavo andando in crisi d'astinenza! Poi al ritorno in macchina mi sono scassata definitivamente il ginocchio... Vabbé dai, almeno dopo 20 anni finalmente un chirurgo è riuscito ad aggiustarmelo come si deve. Mia figlia ha iniziato con l'asilo e ci va molto volentieri. Ci stiamo ancora abituando ai nuovi ritmi, anche se quella che fa più fatica sono io! Ecco, adesso spero di ricaricare le batterie per affrontare l'inverno e il lunghissimo mese di gennaio... Io vi auguro di passare un sereno Natale con le persone che amate e un Capodanno scoppiettante, pieno di brillantini e di allegria! Vi aspetto numerosi nel 2018! Un abbraccio a tutti voi, Erica


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
           <table>
        <tbody>
          <tr>
            <td>350gr</td>
            <td>fiocchi d'avena</td>
          </tr>
          <tr>
            <td>100gr</td>
            <td>grano saraceno</td>
          </tr>
          <tr>
            <td>20gr</td>
            <td>riso soffiato</td>
          </tr>
          <tr>
            <td>30gr</td>
            <td>quinoa soffiata</td>
          </tr>
          <tr>
            <td>30gr</td>
            <td>amaranto soffiato</td>
          </tr>
          <tr>
            <td>30gr</td>
            <td>sesamo</td>
          </tr>
          <tr>
            <td>150gr</td>
            <td>misto di mandorle, noci e noci pecan tritate grossolanamente</td>
           </tr>
          <tr>
            <td>30gr</td>
            <td>cacao amaro in polvere</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>70gr</td>
            <td>olio di cocco (o olio di mais o di arachidi)</td>
          </tr>
          <tr>
            <td>230gr</td>
            <td>sciroppo d'acero (o sciroppo d'agave o di riso o miele)</td>
          </tr>
          <tr>
            <td>qb</td>
            <td>cannella in polvere</td>
          </tr>
          <tr>
            <td>qb</td>
            <td>chiodi di garofano in polvere</td>
          </tr>
          <tr>
            <td>qb</td>
            <td>zenzero in polvere</td>
          </tr>
          <tr>
            <td>qb</td>
            <td>mele essiccate</td>
          </tr>
          <tr>
            <td>qb</td>
            <td>scaglie di cioccolato amaro, mandorle ricoperte di cioccolato...</td>
          </tr>
        </tbody>
      </table>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete in una coppa gli ingredienti della lista fino al sale e mescolate. A parte riscaldate l'olio di cocco e lo sciroppo d'acero finché l'olio sarà liquido. Togliete dai fornelli e aggiungete le spezie a piacere (poco chiodi di garofano). Versate i liquidi nella coppa con gli ingredienti secchi e mescolate bene. Distribuite uniformemente il composto su due leccarde con sotto della carta forno.
![](../2017-12-20-granola-natalizia/teglia.jpg "frangipani © Erica")

Infornate la Granola nel forno preriscaldato a 160°C ventilato per 20-25min. Date una mescolata dopo 10min in modo che non si bruci sulla superficie. Nel frattempo tagliate le mele a pezzettini e aggiungete una spolverata di cannella.
![](../2017-12-20-granola-natalizia/mele.jpg "frangipani © Erica")

Appena la Granola esce dal forno aggiungete le mele alla cannella, mescolate e lasciate raffreddare completamente. Quando sarà fredda aggiungete le scaglie di cioccolato e/o quello che desiderate… Conservate in un barattolo di vetro.
![](../2017-12-20-granola-natalizia/risultato1.jpg "frangipani © Erica")

![](../2017-12-20-granola-natalizia/risultato2.jpg "frangipani © Erica")

![](../2017-12-20-granola-natalizia/risultato3.jpg "frangipani © Erica")

![](../2017-12-20-granola-natalizia/risultato4.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>