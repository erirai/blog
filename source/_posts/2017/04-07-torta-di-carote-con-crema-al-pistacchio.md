---
title: "Torta di Carote con Crema al Pistacchio"
date: 2017-04-07
tags:
- torta
- dolci
- carote 
- pasqua
categories:
- Dolce
- Torte 
label: 2017-04-07-torta-di-carote-con-crema
lang: it 
---
![](header.jpg "frangipani © Erica")

Dopo la Torta di Carote Salata di lunedì scorso, oggi vi propongo una torta di carote dolce che ho farcito con una crema al pistacchio e cioccolato bianco. L'ispirazione mi è venuta vedendo una torta simile nel Blog di <a href="http://www.lisbeths.de" target="_blank">Lisbeths Cupcakes & Cookies</a>. Non ho seguito la sua ricetta, ma ne ho fatta un'altra mia. La torta di carote è vegana ed è già buona di suo. Come farcia ho preparato questa crema al pistacchio che avevo già fatto l'anno scorso per farcire la Zebra Cake del primo compleanno di mio figlio. Solo che questa volta, per renderla più leggera, ho usato la Philadelphia al posto del mascarpone. A parte ho preparato un croccante al pistacchio che ho messo sulla crema tra i vari strati e anche come decorazione. Il croccante è un'aggiunta, per avere qualcosa di croccante tra i denti... Decorata con due orecchie da coniglio fatte con del cioccolato bianco colorato, fa proprio il suo bel figurone sulla tavola pasquale. Prossima settimana volevo fare un'altro dolce, ma mia sorella mi ha chiesto due torte da portare in ufficio... Quindi questo è l'ultimo dolce prima di Pasqua, ma ho già in mente due dolci favolosi al cioccolato perfetti per smaltire il cioccolato che avrete ricevuto a Pasqua!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>          
            <td colspan="2"><b>Torta di Carote</b></td>
          </tr>      
          <tr>
            <td>250gr</td>
            <td>carote grattugiate</td>
          </tr>
          <tr>
            <td>150gr</td>
            <td>farina</td>
          </tr>
          <tr>
            <td>200gr</td>
            <td>fecola di patate o simile</td>
          </tr>
          <tr>
            <td>1 bustina</td>
            <td>lievito per dolci</td>
          </tr>
          <tr>
            <td>100gr</td>
            <td>mandorle macinate</td>
          </tr>
          <tr>
            <td>180gr</td>
            <td>zucchero</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>70gr</td>
            <td>olio di semi</td>
          </tr>
          <tr>
            <td>250gr</td>
            <td>latte vegetale</td>
          </tr>
          <tr>
            <td>1</td>
            <td>arancia solo la scorza</td>
          </tr>
          <tr style="height: 15px;"></tr>
          <tr>          
            <td colspan="2"><b>Crema</b></td>
          </tr>      
          <tr>
            <td>400gr</td>
            <td>formaggio spalmabile tipo Philadelphia</td>
          </tr>
          <tr>      
            <td>270gr</td>
            <td>cioccolato bianco</td>
          </tr>
          <tr>
            <td>60gr</td>
            <td>burro o margarina</td>
          </tr>
          <tr>      
            <td>4 cucchiai colmi</td>
            <td>crema di pistacchio</td>
          </tr>
          <tr style="height: 15px;"></tr>
          <tr>          
            <td colspan="2"><b>Croccante</b></td>
          </tr>      
          <tr>
            <td>50gr</td>
            <td>zucchero</td>
          </tr>
          <tr>      
            <td>50gr</td>
            <td>pistacchi sgusciati</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per uno stampo da 20cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete in una ciotola la farina, la fecola, il lievito, le mandorle, lo zucchero ed il sale e mescolate. Aggiungete l'olio, il latte e la scorza d'arancia e amalgamate bene il tutto. Infine aggiungete le carote grattugiate e date un'ultima mescolata.
![](impasto.jpg "frangipani © Erica")

Versate l'impasto in una teglia rotonda da 20cm imburrata ed infarinata.
![](teglia.jpg "frangipani © Erica")

Infornate la torta nel forno preriscaldato a 180°C ventilato per 1 oretta, mi raccomando fate la prova stecchino. Fate intiepidire la torta nello stampo, poi mettetela su di una griglia e fatela raffreddare completamente.

Preparate la crema: fate sciogliere a Bagnomaria il cioccolato bianco con il burro, poi fatelo raffreddare per qualche minuto. Mettete il formaggio spalmabile ed il cioccolato bianco fuso in una coppa e con le fruste a mano frullate il tutto. Quando avrete una crema bella liscia, aggiungete anche la crema di pistacchio e amalgamate bene. Fate riposare la crema in frigo finché vi servirà.
![](crema.jpg "frangipani © Erica")

Per il croccante mettete lo zucchero in una padella con qualche goccia di limone e fate sciogliere lo zucchero a temperatura media. Fate attenzione a non bruciare lo zucchero, ma soprattutto a non scottare voi stessi. Appena lo zucchero si sarà sciolto completamente e avrà ottenuto un colore ambrato, aggiungete i pistacchi precedentemente tostati in padella. Mescoalte un'attimino poi versate il composto su di un foglio di carta forno e con l'aiuto di un limone schiacciate un po'. Fate raffreddare completamente.
![](croccante.jpg "frangipani © Erica")

Quando la torta sarà completamente fredda, tagliatela in tre parti ottenendo tre dischi. Cercate di livellare anche un pochettino la parte di sopra.
![](dischi.jpg "frangipani © Erica")

Mettete il primo disco su di un piatto e farcite con un primo strato di crema di pistacchio. Nel caso la crema dovesse essere troppo dura, lasciatela per un po' a temperatura ambiente. Se volete, potete distribuire sulla crema anche del croccante di pistacchio tritato.
![](farcire.jpg "frangipani © Erica")

Chiudete col secondo disco e ripetete l'operazione finendo con l'ultimo disco. A questo punto coprite tutta la torta con la crema lasciandone da parte un pochettino per poi decorare la torta.
![](tortafarcita.jpg "frangipani © Erica")

Mettete il resto della crema in un sac à poche e decorate la torta a piacere. Se riuscite a trovare delle carotine di marzapane, usate anche quelle per decorare la torta. Io ho fatto due orecchie con del cioccolato bianco fuso che ho colorato. Tenete la torta in frigo almeno per qualche oretta prima di servirla, meglio ancora se la preparate il giorno prima e la lasciate in frigo per tutta la notte.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

![](risultato6.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>