---
title: "Pane ai Semi Oleosi"
date: 2017-01-26
tags:
- lievitati
- vegan
categories:
- Salato
- Panificati
label: 2017-01-26-pane-ai-semi-oleosi
lang: it
---
![](header.jpg "frangipani © Erica")


Qualche settimana fa le <a href="http://instamamme.net" target="_blank">Instamamme</a> mi hanno chiesto se avessi voglia di partecipare insieme ad altre Foodblogger alla loro iniziativa organizzata per il loro 4° Compleanno. Ma certo! Questi messaggi mi fanno sempre mooolto piacere. Dunque, ci hanno chiesto di interpretare culinariamente il gruppo delle Instamamme attraverso una ricetta. Quale ricetta rappresenta per me il gruppo delle Instamamme? Ci ho pensato un po'... Un dolce? Qualcosa di salato?

![](instamamme.jpg "frangipani © Erica")

Noi Mamme siamo sempre alla ricerca di ricette facili, veloci e sane per i nostri figli e per noi. Se poi sei anche una Mamma Foodlogger, i piatti devono essere speciali e non noiosi. Indipendentemente se si lavora o no, il tempo per cucinare purtroppo è sempre poco. Ma nonostante tutto, è molto importante prenderci del tempo per stare in cucina con i nostri bimbi. Loro prendono esempio da noi e siamo noi a dover insegnare loro come si cucina, da dove viene il cibo e come mangiarlo. Il profumo del pane appena sfornato è l'odore che più mi ricorda casa. Fare il pane non è difficile e non ci vuole neanche molto, ma il pane va curato, va impastato anche con le mani. I miei adorano impastare il pane, raramente sono così concentrati come quando impastano il pane. Cerco di usare diversi tipi di farina e ogni tanto arricchirlo con dei semini oleosi, con del pomodoro secco o altro. Perché ho scelto proprio questa ricetta per rappresentare le Instamamme? Perché non dobbiamo mai dimenticarci di insegnare ai nostri figli quello che i nostri genitori hanno insegnato a noi! Portare avanti le tradizioni, farli sentire a casa... Usare ingredienti semplici ma buoni e nutrienti! Ho scelto qualcosa che vada bene sempre, che si può preparare tutti i giorni. Questo pane è perfetto per colazione con della buona marmellata, ma va bene anche durante i pasti con un po' di formaggio e della verdura. O come lo preferisco io in assoluto, semplicemente con un filo d'olio evo e una spolverta di sale e origano.

Grazie di cuore alle Instamamme per avermi contattata, è un vero piacere far parte di questa vostra iniziativa e auguroni per il vostro 4° Compleanno!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>400gr</td>
            <td>farina</td>
          </tr>      
          <tr>
            <td>100gr</td>
            <td>farina integrale</td>
          </tr>      
          <tr>
            <td>100gr</td>
            <td>semi oleosi (semi di girasole, lino, zucca, sesamo...)</td>
          </tr>
          <tr>
            <td>2 cucchiaini</td>
            <td>sale</td>
          </tr>
          <tr>
            <td>300-400ml</td>
            <td>acqua</td>
          </tr>
          <tr>
            <td>5gr</td>
            <td>lievito di birra fresco</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete i semi oleosi in una ciotolina e mescolateli.
![](semioleosi.jpg "frangipani © Erica")

Preparate la pasta di pane mettendo le farine (la proporzione la scegliete voi), il sale e i semi oleosi nella planetaria e mescolate un po', poi fate sciogliere il lievito nell'acqua, aggiungetela alla farina e azionate la planetaria. Lasciate impastare finché l'impasto si staccherà dalle pareti della ciotola. Se l'impasto è troppo duro aggiungete ancora acqua, se è troppo mollo aggiungete farina. Poi mettete l'impasto su di un piano di lavoro infarinato e lavoratelo con le mani ancora per qualche minuto. Mettete l'impasto in una ciotola capiente, copritela bene e mettete a lievitare a temperatura ambiente per almeno 6 ore o finché avrà raddoppiato il suo volume. Se non avete tutto questo tempo aumentate la quantità del lievito. 
![](impasto.jpg "frangipani © Erica")

Passato il tempo di lievitazione, prendete l'impasto e dategli una forma lunga come la teglia da plumcake che userete (vanno bene anche altre forme). Imburrate la teglia, poi inserite l'impasto e coprite con altri semi oleosi.
![](teglia.jpg "frangipani © Erica")

Coprite e fate lievitare per un'altra oretta.
![](lievitato.jpg "frangipani © Erica")

Infornate il pane nel forno preriscaldato a 220°C statico per mezz'oretta o finché avrà preso un bel colore. Togliete subito il pane dalla forma, in questo modo rimarrà bello croccante di fuori. Fatelo raffreddare su di una griglia...
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
