---
title: "Cheesecake all'Arancia con Salsa Mou e Noci Pecan"
date: 2017-12-01
tags:
- cheesecake
- natale
- arance
- inverno
- pasta frolla
categories:
- Dolce
- "Crostate, Tartes..."
label: 2017-12-01-cheesecake-all-arancia-con-salsa-mou-e-noci-pecan
lang: it 
---
![](header.jpg "frangipani © Erica")

> Benvenuto Dicembre e buon Avvento a tutti voi!

Juhuuuuu, in casa Raiano è iniziato ufficialmente il periodo natalizio! Mia figlia ed io siamo felicissime con pullover, calze e cerchietti natalizi e musica di natale a gogò. A mio figlio non gliene frega niente e mio marito già si è rotto le scatole, non so se mi spiego. Questa settimana ho pure trovato il tempo per mettere tutte le decorazioni natalizie. Dopo sei anni ho cambiato anche i colori delle decorazioni. Fino all'anno scorso avevo i colori classici rosso e bianco. Quest'anno però ho voluto cambiare... Il nostro Natale sarà rosa antico, champagne e bianco. So già adesso che non sarà lo stesso, perché per me il Natale è rosso! Comunque ogni tanto fa bene cambiare... Sta mattina all'asilo di mia figlia faremo i <a href="https://frangipani.raiano.ch/2014-12-06-grittibaenz/" target="_blank">Grittibänz</a>. Sono degli omini di pasta lievita dolce che si fanno durante tutto il periodo natalizio, ma soprattutto per il 6 dicembre, San Nicolao. Ieri sera ho preparato più di due chili d'impasto e l'ho fatto lievitare per tutta la notte... Lei ancora non sa che oggi ci sarò anche io con lei all'asilo, vedremo! 

Due anni fa ho fatto questa <a href="https://frangipani.raiano.ch/2015-11-27-baked-christmas-cheesecake/" target="_blank">Baked Christmas Cheesecake</a> meravigliosa. Il suo profumo ricorda proprio di Natale... Quest'anno però l'ho voluta modificare per crearne una nuova meno speziata. La Cheesecake l'ho profumata all'arancia, solo arancia senza altre spezie, tranne la vaniglia. Poi però sopra un topping e che topping. Una salsa Mou con noci pecan, baaam! Nella salsa c'è un pochettino di cannella e poi le noci pecan che a me piacciono tantissimo... Potete decidere voi se versare la salsa direttamente sulla Cheesecake o se servirla a parte. È veramente ottima e mi sembra un buon modo per iniziare il periodo natalizio... Voi che ne dite?


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Impasto</b></td>
          </tr>
          <tr>
            <td>250gr</td>
            <td>farina</td>
          </tr>
          <tr>
            <td>125gr</td>
            <td>burro o margarina</td>
          </tr>
          <tr>
            <td>100gr</td>
            <td>zucchero di canna</td>
          </tr>
          <tr>
            <td>1/2 cucchiaino</td>
            <td>lievito per dolci</td>
          </tr>
          <tr>
            <td>1</td>
            <td>uovo</td>
          </tr>
          <tr>
            <td>1/2</td>
            <td>arancia solo la scorza</td>
          </tr>
          <tr>
            <td>2-3 cucchiai</td>
            <td>latte</td>
          </tr>
          <tr style="height: 15px;"></tr>
          <tr>          
            <td colspan="2"><b>Farcia</b></td>
          </tr>      
          <tr>
            <td>500gr</td>
            <td>Quark o ricotta</td>
          </tr>
          <tr>
            <td>100gr</td>
            <td>zucchero</td>
          </tr>
          <tr>
            <td>100ml</td>
            <td>panna liquida</td>
          </tr>
          <tr>
            <td>2</td>
            <td>uova</td>
          </tr>
          <tr>
            <td>2 cucchiai</td>
            <td>farina</td>
          </tr>
          <tr>
            <td>1</td>
            <td>bacca di vaniglia solo i semini</td>
          </tr>
          <tr>
            <td>1</td>
            <td>arancia scorza e qualche goccia di succo</td>
          </tr>
          <tr style="height: 15px;"></tr>
          <tr>          
            <td colspan="2"><b>Salsa</b></td>
          </tr>      
          <tr>
            <td>50gr</td>
            <td>burro</td>
          </tr>
          <tr>
            <td>110gr</td>
            <td>zucchero di canna</td>
          </tr>
          <tr>
            <td>1/2 cucchiaino</td>
            <td>cannella</td>
          </tr>
          <tr>
            <td>60ml</td>
            <td>panna fresca</td>
          </tr>
          <tr>
            <td>100gr</td>
            <td>noci pecan</td>     
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera da 18-20cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Preparate la frolla: Impastate tutti gli ingredienti per la frolla, se vedete che l'impasto non si compatta bene, aggiungete un goccio di latte. Continuate ad impastare finché tutti gli ingredienti si saranno amalgamati bene e formate un panetto. Stendete l'impasto tra due fogli di carta forno fino ad uno spessore di 5mm ca. Rivestite una tortiera a cerniera con della carta forno, poi foderate il tutto con la pasta frolla. Schiacciate bene l'impasto verso le pareti in modo che non cada. Poi mettetela a riposare in frigo per un'oretta.
![](frolla.jpg "frangipani © Erica")

Nel frattempo preparate la farcia: Mettete il Quark o la ricotta a sgocciolare in modo che possa perdere l'acqua in eccesso. Poi passatelo in una coppa capiente e iniziate a frullare. Aggiungete un uovo alla volta e mescolate bene, aggiungete anche la panna. Finite aggiungendo il resto degli ingredienti e mescolate ancora per qualche minuto. Come risultato avrete una cremina abbastanza liquida, ma non vi preoccupate. Tirate fuori dal frigo la tortiera ricoperta con la frolla e versateci il composto al Quark.
![](teglia.jpg "frangipani © Erica")

Infornate la torta nel forno preriscaldato a 160°C ventilato per un'oretta. La torta sarà pronta quando la farcia resta piuttosto ferma quando la muovete. Fatela raffreddare bene prima di toglierla dalla tortiera, così eviterete che si rompa. Tenetela in frigo fino al momento che la servirete...
![](cheesecake.jpg "frangipani © Erica")

Poco prima di servirla, preparate la salsa Mou con noci pecan. In un pentolino fate sciogliere il burro insieme allo zucchero e fate cuocere per qualche minuto, finché farà le bolle. Aggiungete la cannella, la panna fresca (attenzione al bollore!) e per finire le noci pecan precedentemente tostate e tritate grossolanamente. Mescolate bene e togliete dai fornelli. 
![](salsa.jpg "frangipani © Erica")

Versate la salsa Mou con noci pecan sulla Cheesecake e godetevi l'attimo...
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

![](risultato6.jpg "frangipani © Erica")

![](risultato7.jpg "frangipani © Erica")

![](risultato8.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
