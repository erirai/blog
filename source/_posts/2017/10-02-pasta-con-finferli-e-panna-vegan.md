---
title: "Pasta con Finferli e Panna vegan"
date: 2017-10-02
tags:
- funghi
- pasta 
- vegan
- autunno
categories:
- Salato
- "Primi Piatti"
label: 2017-10-02-pasta-con-finferli-e-panna-vegan
lang: it
---
![](header.jpg "frangipani © Erica")

> Benvenuto Ottobre!

Iniziamo il mese di Ottobre con una bella ricetta con i funghi, anche se non siamo grandi amanti di funghi. L'unico tipo di funghi che veramente mi piace tanto, sono proprio i Finferli detti anche Gallinacci, Galletti o Giallarelli. Iniziano ad arrivare nei negozi e mercati verso Settembre, appena inizia l'autunno e state sicuri che non me li faccio scappare. Purtroppo sono parecchio carucci, ma questo è dato dal fatto che non possono essere coltivati. Quindi vanno raccolti a mano nei boschi, così come dovrebbe essere con tutti i funghi. Hanno una bella consistenza, ma soprattutto non sono viscidi. Si possono preparare in molti modi, ma a me piacciono tanto con la panna e la pasta. Mi ricordo che mia mamma prima faceva molto spesso la pasta con la panna ed io la adoravo. Quando la facevo anche io non era uguale, mancava sempre qualcosa. Finché ho scoperto l'ingrediente segreto... Dunque, mia mamma mette nella panna anche qualche chiodo di garofano. Credetemi se vi dico che quei piccoli cosi fanno una grandissima differenza!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>320gr</td>
            <td>pasta</td>
          </tr>
          <tr>
            <td>200gr</td>
            <td>finferli</td>
          </tr>
          <tr>
            <td>1</td>
            <td>spicchio d'aglio</td>
          </tr>
          <tr>
            <td>250ml</td>
            <td>panna vegetale o normale</td>
          </tr>
          <tr>
             <td>4</td>
            <td>chiodi di garofano</td>
          </tr>
          <tr>
            <td>qb</td>
            <td>noce moscata</td>
          </tr>
          <tr>
            <td>qb</td>
            <td>pepe nero</td>
          </tr>
          <tr> 
            <td>qb</td>
            <td>burro o margarina</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Pulite bene i finferli con un pennellino, possibilmente senza acqua. Se sono troppo grandi tagliateli a metà. In una padella fate soffriggere uno spicchio d'aglio con del burro o della margarina ed un pizzico di sale. Poi aggiungete i finferli e fateli rosolare bene a fiamma alta. A questo punto aggiungete la panna vegetale, un pochettino d'acqua, i chiodi di garofano, la noce moscata e aggiustate di sale, dunque fate andare a fuoco lento.
![](padella.jpg "frangipani © Erica")

Portate ad ebollizione abbondante acqua, poi salate e buttate la pasta. Quando sarà cotta, scolatela tenendo da parte un po' d'acqua di cottura. Versate la pasta nella padella con il condimento e mantecate il tutto, ricordatevi però di togliere prima i chiodi di garofano e lo spicchio d'aglio. Se c'è bisogno aggiungete altra acqua di cottura. Impiattate ed aggiungete una bella spolverata di pepe appena macinato.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
