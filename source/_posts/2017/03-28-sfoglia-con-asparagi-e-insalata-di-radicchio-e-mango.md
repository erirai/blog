---
title: "Sfoglia con Asparagi e Ricotta e Insalata di Radicchio e Mango"
date: 2017-03-28
tags:
- pasta sfoglia 
- asparagi
- ricotta
- radicchio 
- mango 
- pasqua
- torta salata
categories:
- Salato
- "Torte salate, Muffin salati..."
label: 2017-03-28-sfoglia-con-asparagi-e-insalata
lang: it
---
![](header.jpg "frangipani © Erica")

Tra poco più di due settimane sarà Pasqua, quindi dedichiamo le prossime ricette proprio a questo giorno di festa. Quando penso alle ricette adatte alla Pasqua, mi vengono in mente torte salate, frittate... Cose da poter preparare in anticipo. Se le giornate saranno belle, festeggeremo all'aperto e il cibo dovrà essere comodo da trasportare. Penso che questo sia il periodo con le verdure più buone in assoluto... Anche perché ci sono gli asparagi e io vado matta per gli asparagi!!! Pasta sfoglia, ricotta e asparagi... ed ecco che nasce così una nuova ricetta buonissima e veloce! Mi piace servire le torte salate insieme ad una bella insalatona che in questo caso ho fatto con radicchio, esattamante Rosa di Gorizia, e mango. Lo so la combinazione sembra strana, ma l'amarognolo del radicchio si sposa benissimo con la dolcezza del mango. Poi ho condito il tutto con un Balsamico al Mango e l'olio di pistacchio. Se qualche volta riuscite a trovare queste due cose, compratele ne vale assolutamente la pena. Col Balsamico al Mango potete condire benissimo tutti i tipi d'insalata verde e si sposa molto bene con l'olio di pistacchio, di noci o di nocciole. L'olio di pistacchio è ottimo con gli asparagi, con l'avocado, il limone... Beh avete capito, sono due cose speciali ma che possono essere usate benissimo nella nostra cucina!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>          
            <td colspan="2"><b>Sfoglia</b></td>
          </tr>      
          <tr>
            <td>1 rotolo</td>
            <td>pasta sfoglia</td>
          </tr>
          <tr>
            <td>500gr</td>
            <td>asparagi fini</td>
          </tr>
          <tr>
            <td>250gr</td>
            <td>ricotta</td>
          </tr>
          <tr>
            <td>qb</td>
            <td>erbette aromatiche</td>
          </tr>
          <tr>
            <td>qb</td>
            <td>paprika</td>
          </tr>
          <tr>
            <td>qb</td>
            <td>scorza di limone</td>
          </tr>
          <tr>
            <td>qb</td>
            <td>pistacchi sgusciati</td>
          </tr>
          <tr>
            <td>qb</td>
            <td>olio di pistacchio (o evo)</td>
          </tr>
          <tr>
            <td>qb</td>
            <td>sale</td>
          </tr>
          <tr style="height: 15px;"></tr>
          <tr>          
            <td colspan="2"><b>Insalata</b></td>
          </tr>      
          <tr>
            <td>qb</td>
            <td>radicchio (tipo Rosa di Gorizia)</td>
          </tr>
          <tr>
            <td>qb</td>
            <td>mango</td>
          </tr>
          <tr>
            <td>qb</td>
            <td>balsamico al mango (o normale)</td>
          </tr>
          <tr>
            <td>qb</td>
            <td>olio di pistacchio (o evo)</td>
          </tr>
          <tr>
            <td>qb</td>
            <td>pistacchi sgusciati</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Eliminate la parte legnosa degli asparagi, poi lessateli in acqua bollente cercando di tenere fuori dall'acqua le punte. Quando si saranno leggermente ammorbiditi, scolateli e fateli raffreddare. Non devono essere stracotti, mi raccomando.
![](asparagi.jpg "frangipani © Erica")

In una coppetta mescolate la ricotta con le erbette aromatiche, la paprika, un pizzico di sale e la scorza di limone. Rivestite una teglia con la pasta sfoglia, mantenendo di sotto la carta forno. Spalmate sulla pasta sfoglia la ricotta, lasciando un bordino. Poi sistemateci gli asparagi, uno accanto l'altro.
![](teglia.jpg "frangipani © Erica")

Infornate nel forno preriscaldato a 190°C ventilato per ca. 20-25min o finché la pasta sfoglia avrà preso un bel colore. Appena sfornata salate, aggiungete un filo d'olio di pistacchio o evo e finite con i pistacchi tritati al coltello precedentemente tostati in padella.

Per l'insalata lavate il radicchio e se c'è bisogno tagliatelo. Pulite anche il mango e tagliatelo a fettine. Mettete le due cose in una coppetta poi condite con il balsamico al Mango (o normale), l'olio di pistacchio (o evo) ed il sale. Finite anche qui con dei pistacchi tritati al coltello precedentemente tostati in padella.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>
