---
title: "Paccheri risottati con Pomodorini, Capperi e Olive"
date: 2017-12-12
tags:
- pomodori
- pasta
- estate
- vegan
categories:
- Salato
- "Primi Piatti"
label: 2017-12-12-paccheri-risottati-con-pomodorini-capperi-e-olive
lang: it
---
![](../2017-12-12-paccheri-risottati-con-pomodorini-capperi-e-olive/header.jpg "frangipani © Erica")

Qualche giorno fa ho voluto sperimentare una ricetta fatta con ingredienti che abbiamo o possiamo tenere sempre in dispensa. Perché? Dunque, durante le vacanze di Natale spesso abbiamo visite, una discussione tira l'altra e subito si fa ora di cena. Quando la cosa non era in programma, non possiamo metterci a cucinare grandi menù... Per queste occasioni servono ricette da preparare con l'aiuto della dispensa! Non so voi, ma io olive, capperi e pomodori freschi o pelati in casa li ho sempre. Anche almeno un chilo di un formato di pasta speciale, come i Paccheri. Ed ecco che con questi ingredienti potete creare un piatto supersaporito in pochissimo tempo. Volendo potete cuocere i Paccheri normalmente nella loro acqua, solo che essendo lisci non prendono molto gusto... Proprio per questo ho finito di cuocerli in padella insieme al condimento. Il sughetto è diventato bello cremoso e i Paccheri hanno preso tutto il sapore dei pomodori, dei capperi e delle olive. Naturalmente potete usare anche un'altro tipo di pasta, ma i Paccheri fanno sempre festa! Vi mancano questi ingredienti nella vostra dispensa? Oppopp, correte e comprateli per non farvi trovare impreparati... Ospiti a sorpresa, noi non vi temiamo!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>400gr</td>
            <td>Paccheri</td>
          </tr>
          <tr>
            <td>1</td>
            <td>spicchio d'aglio</td>
          </tr>
          <tr>
            <td>250gr</td>
            <td>pomodorini o pomodori pelati</td>
          </tr>
          <tr>
            <td>2 cucchiai</td>
            <td>capperi sotto sale</td>
          </tr>
          <tr>
             <td>qb</td>
            <td>olive taggiasche o simile</td>
          </tr>
          <tr>
            <td>qb</td>
            <td>origano</td>
          </tr>
          <tr> 
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

In una padella bella grande col bordo alto fate soffriggere l'aglio con un po' di olio evo e un pizzico di sale, a questo punto aggiungete i pomodorini tagliati a metà ed i capperi dissalati. Fate ammorbidire il tutto a fiamma bassa aggiungendo un pochettino d'acqua se c'è bisogno. Quando i pomodorini saranno cotti, aggiungete anche le olive, aggiustate di sale se c'è bisogno e togliete l'aglio.
![](../2017-12-12-paccheri-risottati-con-pomodorini-capperi-e-olive/sughetto.jpg "frangipani © Erica")

Portate ad ebollizione abbondante acqua, poi salate e buttate i paccheri e fateli andare fino a metà cottura. A questo punto scolateli con il ragno o con la schiumarola e versateli nella padella con il sughetto. Tenete l'acqua di cottura ancora sul fornello vi servirà per finire di cuocere i paccheri. Mescolate la pasta e aggiungete 2-3 mestoli d'acqua di cottura e chiudete con un coperchio mescolando di tanto in tanto. Continuate in questo modo finché i paccheri saranno cotti. A fine cottura aggiungete una spolverata di origano e servite subito.
![](../2017-12-12-paccheri-risottati-con-pomodorini-capperi-e-olive/risultato1.jpg "frangipani © Erica")

![](../2017-12-12-paccheri-risottati-con-pomodorini-capperi-e-olive/risultato2.jpg "frangipani © Erica")

![](../2017-12-12-paccheri-risottati-con-pomodorini-capperi-e-olive/risultato3.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
