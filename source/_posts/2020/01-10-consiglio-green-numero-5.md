---
title: "Consiglio Green Numero 5: Sostituire la pellicola alimentare con i Beeswax Wraps (panni in cera d'api)"
date: 2020-01-10
tags:
- consigli green
categories:
- "Z_Ambiente"
- "Consigli Green"
label: 2020-01-10-consiglio-5
lang: it
---
![](../2020-01-10-consiglio-green-numero-5/header.jpeg "frangipani © Erica")

<h3>
  <font color="grey">
  </font> Perché dovrei farlo?
</h3>

Il mio 5. Consiglio Green è il seguente: SOSTITUIRE LA PELLICOLA ALIMENTARE CON I BEESWAX WRAPS (panni in cera d'api).
<br />
Penso che la pellicola, in molte situazioni, sia completamente superflua. Facciamo qualche esempio: 
<br />
Avanza del cibo, noi la mettiamo in una coppetta e copriamo con la pellicola.
<br />
Il pezzo di formaggio aperto lo conserviamo nella pellicola.
<br />
Facciamo l'impasto per il pane, lo mettiamo in una coppa e lo copriamo con la pellicola.
<br />
Ci prepariamo dei panini per il pranzo e li avvolgiamo nella pellicola.
<br />
Potrei continuare, ma penso che il concetto sia chiaro. Cosa succede dopo con la pellicola? Ovvio, la buttiamo via! Ogni tanto la pellicola è utile, ma quasi sempre possiamo sostituirla con qualcosa di più sostenibile senza causare rifiuti. 
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2020-01-10-consiglio-green-numero-5/green1.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2020-01-10-consiglio-green-numero-5/green2.jpeg" alt="" title="frangipani © Erica" />
    <div style="clear: both"></div>
  </div>
</p>

<h3>
	<font color="grey">
	</font> Come fare?
</h3>

Ormai i Beeswax Wraps, di varie misure, si trovani in molti supermercati, negozi bio e online. Si possono fare anche in casa, sul web si trovano le istruzioni. Solitamente si fanno con la cera d'api, ma per chi preferisce i panni vegani, si possono fare anche con la cera vegetale. Ma come si usano? Riprendiamo gli esempi di sopra:
<br />
Mettiamo il cibo avanzato in una coppetta e al posto della pellicola, chiudiamo il tutto con un panno in cera. Potete sigillare il tutto con il calore delle mani.
<br />
Il pezzo di parmigiano che usiamo per grattugiare, lo conservo in un Beeswax Wrap. Rimane fresco più a lungo. Potete fare lo stesso anche con altro formaggio stagionato o semistagionato.
<br />
Gli impasti li faccio lievitare direttamente nella coppa della planetaria e copro con un piatto piano, che sigilla perfettamente. Se l'impasto è troppo e serve una coppa più grande, copro il tutto con due grandi panni in cera.
<br />
I panini per il pranzo o per una scampagnata, li avvolgo prima in un foglio di carta (che poi viene usato come tovagliolo) e poi in un Beeswax Wrap o li metto in un sacchetto in cera (trovate anche quelli).
<br />
Dopo averli usati, si possono sciacquare con acqua fredda, al massimo tiepida. Se necessario, si possono lavare con pochissimo sapone delicato e una spugna morbida e si fanno asciugare sullo scolapiatti.
<br />
Non si possono usare ne con la carne e ne con il pesce. Tengono fino ad un anno, se usati poco anche più a lungo. Comunque ve ne accorgete, quando è arrivata l'ora di cambiarli.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2020-01-10-consiglio-green-numero-5/green3.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2020-01-10-consiglio-green-numero-5/green4.jpeg" alt="" title="frangipani © Erica" />
    <div style="clear: both"></div>
  </div>
</p>

<h3>
  <font color="grey">
  </font> E se sgarro?
</h3>

I Beeswax Wraps purtroppo non si possono usare con tutto. Io per esempio, quando metto a riposare la pasta frolla, la avvolgo comunque nella pellicola per via delle uova crude. Anche se la cera d'api è antibatterica, preferisco evitare perché non posso lavare i panni con acqua calda. 
<br />
Personalmente eviterei anche il contatto diretto con il cibo dagli odori forti, come le cipolle o il Gorgonzola. Ma, ogni tipo di cibo messo in una coppetta, può essere coperto con un panno in cera. 
<br />
Non sono adatti per il congelatore perché la cera si sgretolerebbe. In estate, mettete i panini avvolti nel Beeswax Wrap in una borsa frigo, perché con il calore la cera potrebbe sciogliersi.
<br />
Li uso ormai da un anno e non potrei più farne a meno. La pellicola praticamente non la uso più! Provateci anche voi...
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2020-01-10-consiglio-green-numero-5/green5.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2020-01-10-consiglio-green-numero-5/green6.jpeg" alt="" title="frangipani © Erica" />
    <div style="clear: both"></div>
  </div>
</p>

<h4>Grazie per l'aiuto...
  <font color="green">
    <i class="fa-regular fa-face-smile"></i>
  </font>
</h4>
