---
title: "Consiglio Green Numero 6: Circondatevi di piante"
date: 2020-03-06
tags:
- consigli green
categories:
- "Z_Ambiente"
- "Consigli Green"
label: 2020-03-06-consiglio-6
lang: it
---
![Satin Silver Pothos](header.jpeg "frangipani © Erica")

<h3>
  <font color="grey">
  </font> Perché dovrei farlo?
</h3>

**CIRCONDATEVI DI PIANTE** è questo il mio 6. Consiglio Green.
<br />
Potrebbe a primo impatto non sembrare un consiglio green e sostenibile, ma lo è! Ormai sappiamo che gli alberi, le piante in generale, fanno bene. Questo non solo fuori, per pulire l'aria, ma anche in casa fanno bene. Esistono piante che fungono da veri e propri **filtri naturali**, capaci di purificare e rinfrescare l'aria che respiriamo. Per correttezza, ci tengo a precisare che non sono ne una fioraia, giardiniera o biologa. Quello che scrivo qui lo ho imparato nell'ultimo anno leggendo Blog, giornali eccetera e ovviamente provando con le mie piante.

Credetemi, non esiste arredamento più bello delle piante. Rendono vivo l'ambiente dove si trovano. Ci sono piante molto decorative e colorate, che sono delle vere attrazioni. Piante rampicanti che riempiono muri bianchi e sterili. Piante che hanno bisogno di molte attenzioni, piante che vogliono essere dimenticate. Se trattate bene, ci regaleranno un sacco di soddisfazioni! Possono essere i fiori delle orchidee o del Frangipani che sbocciano, le foglie nuove della Maranta o la foglia completamente bianca della Monstera variegata...
<br />
I vivai sono diventati i miei negozi preferiti! Col tempo diventa una vera e propria mania. Si inizia con le piante facili da gestire e poi piano piano inizi a prenderci gusto... Ma le piante non possiamo trovarle solo nei vivai, esiste la possibilità di scambiare talee con altri appassionati di piante, che in effetti è la soluzione più sostenibile!
![](mensola1.jpeg "frangipani © Erica")

<h3>
	<font color="grey">
	</font> Quali piante scegliere?
</h3>

Per incominciare **qualche consiglio che riguarda le piante in generale** (ci tengo a ripetere che non sono una professionista, sono consigli che applico io):
- Prima che comprate una pianta, **informatevi sulle sue esigenze**. Ha bisogno di molta o poca luce? Tanta o poca acqua? Ha bisogno di un'alta umidità dell'aria o va bene anche l'aria piuttosto secca? Quanto crescerà la pianta nel tempo? È incline a parassiti? Ecc.
- Prima di portare la pianta a casa, **controllatela bene**. Guardate benissimo sotto le foglie, tra gli steli e controllate se vedete parassiti. Se vedete qualsiasi cosa che si muove (cocciniglie, afidi...) non compratela! Rischierete di far ammalare tutte le vostre piante e comincerà una vera e propria lotta parassitaria. Appena arrivate a casa, le piante nuove vanno sempre messe in "quarantena" per qualche giorno, lontante dalle altre piante, proprio per evitare il "contagio".
- Se a casa individuate dei parassiti, mettete la pianta in "quarantena" lontano dalle altre piante. Per prima cosa va lavata sotto la doccia e poi dovete **individuare il parassita** per poterlo combattere con i rimedi giusti. Sul Web trovate tantissimi consigli su come fare.
- Se nel vivaio la **terra della pianta è troppo bagnata**, non compratela. Con la terra troppo bagnata, le radici molto probabilmente saranno marce e la pianta morirà!
- Ogni tanto **le piante vanno lavate** sotto la doccia per eliminare la polvere sulle loro foglie. Questa procedura è molto importante per la fotosintesi delle piante.
- **Non annaffiate troppo le piante!** Solitamente le piante muoiono, perché ricevono troppa acqua e le radici marciscono. Il fertilizzante va aggiunto più o meno da Pasqua fino ad Ottobre.
- **Rinvasate le piante in primavera**, sempre se c'è bisogno. Ve ne accorgete se la pianta non cresce più bene, le foglie nuove sono nettamente più piccole e/o le radici escono dal fondo del vaso.
- Possibilmente usate un **vaso con buco sul fondo** in modo da far uscire l'acqua in eccesso ed **evitare il marciume radicale**. Altrimenti dovrete fare sul fondo del vaso uno strato drenante. 
- **Non spendete troppi soldi per le piante.** Sono piante e possono morire da un giorno all'altro. Ci sono piante molto rare e bellissime che vengono vendute a prezzi esagerati, proprio perché sono così rare e richieste. Spesso vendono solo talee e non si vede esattamente che pianta è...

Ma adesso una **lista di piante suddivisa per categorie**, perché esistono piante per tutte le esigenze e livelli di pollice verde!

**Piante per principianti (poca luce, poca acqua, poche attenzioni)**
<br />
Per iniziare potete provare con le Pothos, Zamioculcas e Sanseveria. Tutte e tre richiedono pochissime cure, poca acqua e non hanno bisogno di molta luce. Sono piante belle, senza esigenze speciali, ma soprattutto vi perdonano se vi dimenticate di annaffiarle. Le trovate molto facilmente e non costano molto. In più le Pothos e le Sanseveria sono adatte anche per la stanza da letto.
<p>
  <div style="width: 100%; margin-bottom: 0">
    <span class="caption-group" style="float: left; left; width: 49%; margin-right: 1%">
        <img src="efeutute.jpeg" alt="" title="frangipani © Erica" />
        <div class="caption">Golden Pothos</div>
    </span>
    <span class="caption-group" style="float: left; left; width: 49%; margin-left: 1%">
        <img src="sanseveriamoonlight.jpeg" alt="" title="frangipani © Erica" />
        <div class="caption">Sanseveria Moonlight</div>
    </span>
    <div style="clear: both"></div>
  </div>
</p>

**Piante grasse**
<br />
Le piante grasse hanno bisogno di moltissima luce, anche in inverno. Ma soprattutto vanno annaffiate poco, pochissimo. In inverno può bastare anche solo una volta al mese. In estate dipende da quanto sole ricevono. L'importante è che la terra si secchi completamente prima di ricevere di nuovo acqua. Appena le temperature lo concedono, potete mettere le piante grasse fuori all'aperto. L'importante è abituarle piano piano al sole per non farle bruciare.
<p>
  <div style="width: 100%; margin-bottom: 0">
    <span class="caption-group" style="float: left; left; width: 49%; margin-right: 1%">
        <img src="brutblatt.jpeg" alt="" title="frangipani © Erica" />
        <div class="caption">Bryophyllum (Madre delle Migliaia)</div>
    </span>
    <span class="caption-group" style="float: left; left; width: 49%; margin-left: 1%">
        <img src="kaktus.jpeg" alt="" title="frangipani © Erica" />
        <div class="caption"></div>
    </span>
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <span class="caption-group" style="float: left; left; width: 49%; margin-right: 1%">
        <img src="stringofhearts.jpeg" alt="" title="frangipani © Erica" />
        <div class="caption">String of Hearts</div>
    </span>
    <span class="caption-group" style="float: left; left; width: 49%; margin-left: 1%">
        <img src="stringofpearls.jpeg" alt="" title="frangipani © Erica" />
        <div class="caption">String of Pearls</div>
    </span>
    <div style="clear: both"></div>
  </div>
</p>

**Piante decorative (poco più impegnative)**
<br />
Esistono piante che sono delle vere e proprie opere d'arte. Hanno le foglie con disegni e colori straordinari. Queste piante però sono un po' più impegnative, perché quasi tutte hanno bisogno di un'umidità dell'aria più elevata, tutto l'anno. Proprio questo potrebbe creare problemi in inverno con i termosifoni accesi e l'aria secca. In questo caso servirebbe un umidificatore o dovrete inumidire giornalmente le foglie con uno spruzzino. Queste piante purtroppo sono anche più incline a parassiti, quindi vanno controllate e lavate regolarmente. Ma vi assicuro che vi regaleranno molte soddisfazioni, se si sentono al loro agio.
<p>
  <div style="width: 100%; margin-bottom: 0">
    <span class="caption-group" style="float: left; left; width: 32%; margin-right: 1%">
        <img src="maranta.jpeg" alt="" title="frangipani © Erica" />
        <div class="caption">Maranta leuconeura fascinator</div>
    </span>
    <span class="caption-group" style="float: left; left; width: 32%; margin-right: 1%; margin-left: 1%">
        <img src="pilea.jpeg" alt="" title="frangipani © Erica" />
        <div class="caption">Pilea</div>
    </span>
    <span class="caption-group" style="float: left; left; width: 32%; margin-left: 1%">
        <img src="oxalis.jpeg" alt="" title="frangipani © Erica" />
        <div class="caption">Red Oxalis</div>
    </span>
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <span class="caption-group" style="float: left; left; width: 32%; margin-right: 1%">
        <img src="calateaornata.jpeg" alt="" title="frangipani © Erica" />
        <div class="caption">Calathea Ornata</div>
    </span>
    <span class="caption-group" style="float: left; left; width: 32%; margin-right: 1%; margin-left: 1%">
        <img src="syngoniumpink.jpeg" alt="" title="frangipani © Erica" />
        <div class="caption">Syngonium Pink</div>
    </span>
    <span class="caption-group" style="float: left; left; width: 32%; margin-left: 1%">
        <img src="forellenbegonie.jpeg" alt="" title="frangipani © Erica" />
        <div class="caption">Begonia Maculata</div>
    </span>
    <div style="clear: both"></div>
  </div>
</p>

**Orchidee (Phalaenopsis)**
<br />
I fiori delle Orchidee sono una cosa meravigliosa. Una volta trovato il posto giusto, non dovrete fare altro che lasciarle li e annaffiarle una volta alla settimana e loro fioriranno 2 volte all'anno (parlo delle Phalaenopsis perché ho solo quelle). Anche queste Orchidee hanno bisogno di molta luce, ma non luce del sole diretta perché si brucerebbero. Il davanzale è il posto perfetto, però se arriva la luce del sole diretta, serve una tenda.
<p>
  <div style="width: 100%; margin-bottom: 0">
    <span class="caption-group" style="float: left; left; width: 49%; margin-right: 1%">
        <img src="phalaenopsis1.jpeg" alt="" title="frangipani © Erica" />
        <div class="caption"></div>
    </span>
    <span class="caption-group" style="float: left; left; width: 49%; margin-left: 1%">
        <img src="phalaenopsis2.jpeg" alt="" title="frangipani © Erica" />
        <div class="caption"></div>
    </span>
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <span class="caption-group" style="float: left; left; width: 49%; margin-right: 1%">
        <img src="phalaenopsis3.jpeg" alt="" title="frangipani © Erica" />
        <div class="caption"></div>
    </span>
    <span class="caption-group" style="float: left; left; width: 49%; margin-left: 1%">
        <img src="phalaenopsis4.jpeg" alt="" title="frangipani © Erica" />
        <div class="caption"></div>
    </span>
    <div style="clear: both"></div>
  </div>
</p>

<h4>Grazie per l'aiuto...
  <font color="green">
    <i class="fa-regular fa-face-smile"></i>
  </font>
</h4>
