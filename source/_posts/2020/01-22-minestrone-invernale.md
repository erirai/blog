---
title: "Minestrone Invernale"
date: 2020-01-22
tags:
- inverno
- piatto unico
- vegan
categories:
- Salato
- "Piatti Unici"
label: 2020-01-22-minestrone-invernale
lang: it 
---
![](header.jpeg "frangipani © Erica")

Un buon **Minestrone Invernale** per riscaldare queste gelide giornate! Non esiste nulla che riscaldi più del brodo... E per poter combattere i malanni vari durante l'inverno, è molto importante mangiare anche tanta verdura. Ma nei mesi di Gennaio e Febbraio non è per niente facile. La verdura di stagione regionale non è molta, c'è pochissima scelta. Praticamente su questa lista degli ingredienti, trovate quasi tutta la verdura svizzera stagionale. Ed è proprio in questi due mesi che faccio molta fatica, perché ormai non vedo l'ora che arrivi la primavera per avere più scelta.
<br />
Fortunatamente è tutta verdura che mi piace molto, il cavolo nero addirittura l'ho raccolto dal nostro giardino. Per i bimbi ho preso qualche mestolo del minestrone, ho allungato il brodo e aggiunto la pastina, così almeno non stanno li a scartare la verdura. Io ho mangiato solo la verdura... Ne avevo preparato una grande quantità e il giorno dopo l'ho riscaldato e frullato, e abbiamo mangiato una bella zuppa ricca di verdure.
<br />
Mettete la verdura che volete o quello che avete in frigo. Ogni stagione ha il suo minestrone, cambia la verdura ma il procedimento è sempre lo stesso.
<br />
Non buttate gli scarti delle verdure (buccia delle carote, patate e zucca, le parti legnose dei cavoli, le foglie esterne della verza e del cavolo cappuccio, la parte verde del porro ecc). Potete metterli in un sacchettino, anzi meglio in un contenitore, e li mettete in congelatore. Man mano aggiungete altri scarti e con questi scarti potete fare un ottimo brodo, un brodo senza sprechi...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>porro</td>
          </tr>
          <tr>
            <td>patate</td>
          </tr>
          <tr>
            <td>carote</td>
           </tr>
          <tr>
            <td>patate dolci</td>
          </tr>
          <tr>
            <td>zucca</td>
           </tr>
          <tr>
            <td>cavolo riccio</td>
          </tr>
          <tr>
            <td>cavolo nero</td>
           </tr>
          <tr>
            <td>verza</td>
          </tr>
          <tr>
            <td>cavolo cappuccio</td>
          </tr>
          <tr>
            <td>sedano o sedano rapa</td>
          </tr>
          <tr>
            <td>fagioli bianchi già cotti</td>
          </tr>
          <tr>
            <td>concentrato di pomodoro</td>
          </tr>
          <tr>
            <td>sale</td>
          </tr>
          <tr>
            <td>olio evo</td>
          </tr>
        </tbody>
      </table>
      <br></br>
    </div>
  </div>
</div>


<h3>
	<font color="grey">
		<i class="fa fa-cogs"></i>
	</font> Preparazione
</h3>

Lavate tutta la verdura, pelate quello che c'è da pelare, eliminate la parte dura e legnosa dei cavoli e tagliate tutto a pezzettini piccolini. Mettete tutta la verdura in una pentola capiente, aggiungete del concentrato di pomodoro e aggiungete acqua fino a coprire completamente tutta la verdura.
![](verdura.jpeg "frangipani © Erica")

Mettete sui fuochi e fate cuocere il tutto. Quando la verdura sarà quasi cotta, aggiungete anche i fagioli bianchi precedentemente cotti (o in scatola), se c'è bisogno aggiungete altra acqua. A cottura ultimata, salate. Se volte, potete aggiungere anche qualche cucchiaio di pastina. Prima di servire, aggiungete un bel filo d'olio evo e gustate questo minestrone con del pane tostato.
![](risultato1.jpeg "frangipani © Erica")

<p>
  <div style="width: 100%; margin-bottom: ">
    <img style="float: left; width: 49%; margin-right: 1%" src="risultato2.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato3.jpeg" alt="" title="frangipani © Erica" />
    <div style="clear: both"></div>
  </div>
</p>

![](risultato4.jpeg "frangipani © Erica")

![](risultato5.jpeg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>
