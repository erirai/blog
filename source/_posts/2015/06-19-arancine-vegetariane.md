---
title: Arancine vegetariane
date: 2015-06-19
tags:
- piatto unico
- riso
- aperitivo
categories:
- Salato
- "Piatti Unici"
---
![](header.jpg "frangipani © Erica")

A mia sorella, che è incinta, è venuta voglia di Arancine... quindi per evitare che il Baby nasca con una voglia di Arancina in faccia ci siamo date da fare! Mia Mamma ha preparato tutto, il riso, il sugo, le melanzane ecc... Poi noi le abbiamo formate!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>1.5kg</td>
            <td>riso per risotti p.e. Sant'Andrea</td>
          </tr>
          <tr>
            <td>2 bustine</td>
            <td>zafferano macinato</td>
          </tr>
          <tr>
            <td>1 bottiglia</td>
            <td>passata di pomodoro</td>
          </tr>
          <tr>
            <td>300gr</td>
            <td>piselli</td>
          </tr>
          <tr>
            <td>1</td>
            <td>cipolla</td>
          </tr>
          <tr>
            <td>qb</td>
            <td>basilico</td>
          </tr>
          <tr>
            <td>3</td>
            <td>melanzane piccole</td>
          </tr>
          <tr>
            <td>400gr</td>
            <td>mozzarella</td>
          </tr>
          <tr>
            <td>6 cucchiai colmi</td>
            <td>farina</td>
          </tr>
          <tr>
            <td>qb</td>
            <td>acqua liscia</td>
          </tr>
          <tr>
            <td>qb</td>
            <td>pan grattato</td>
          </tr>
          <tr>
            <td>qb</td>
            <td>olio di semi per friggere</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 25-30 arancine</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Portate ad ebollizione abbondante acqua, poi salatela e versateci il riso. Fate bollire finché il riso sarà cotto. Quando è cotto aggiungete le due bustine di zafferano, mescolate bene e poi scolate bene il riso. Appena vedete che non gocciola più acqua, mettete a raffreddare il riso su di un vassoio, allargandolo e schiacciandolo bene.
![](riso.jpg "frangipani © Erica")

Poi preparate il sugo: mettete un po' di olio evo in una pentola, aggiungete la cipolla precedentemente tagliata finemente ed un pizzico di sale, fate soffriggere poi aggiungete i piselli. Fate rosolare per qualche minuto ed aggiungete la passata di pomodoro e un po' di acqua. Fate andare il sugo finché si sarà addensato (beh, fate il sugo come lo fate voi, semplicemente con l'aggiunta dei piselli).

Tagliate a cubetti le melanzane e friggetele, per la versione più leggera cuocete le melanzane nel forno. Poi tagliate a cubetti anche la mozzarella. Dunque c'è tutto pronto per iniziare a formare le arancine.
![](ripieno.jpg "frangipani © Erica")

Bagnatevi le mani, prendete un po' di riso, schiacciatelo e mettetelo in una mano.
![](mano1.jpg "frangipani © Erica")

Poi aggiungete un po' di sugo, le melanzane e la mozzarella.
![](mano2.jpg "frangipani © Erica")

Prendete altro riso e ricoprite il ripieno.
![](mano3.jpg "frangipani © Erica")

Poi schiacciate bene il tutto finché avrete una bella palla senza buchi e ben compatta.
![](teglia.jpg "frangipani © Erica")

A questo punto preparate la pastella con farina e acqua. Non deve essere ne troppo liquida ne troppo densa.
![](pastella.jpg "frangipani © Erica")

Poi prendete un'arancina alla volta, prendete un po' di pastella e con le mani "bagnate" l'arancina, non inzuppatela nella pastella.
![](pastellare.jpg "frangipani © Erica")

Adesso passate le arancine nel pan grattato.
![](pangrattato.jpg "frangipani © Erica")

Le arancine sono pronte per essere fritte, per essere cotte in forno o per essere congelate.
![](panate.jpg "frangipani © Erica")

Mia mamma le ha fritte, solo così sono il TOP! Prendete una pentola abbastanza profonda o la friggitrice e fate riscaldare l'olio di semi. Quando l'olio avrà la temperatura giusta mettete le arancine e fatele friggere. Ci vogliono ca. 15min finché sono cotte come si deve.
![](friggere.jpg "frangipani © Erica")

Mangiatele ben calde, ma attenzione a non bruciarvi!
![](risultato.jpg "frangipani © Erica")


<h3>
  <font color="#FFCC00">
    <i class="fa fa-lightbulb-o"></i>
  </font> P.S.
</h3>

Se volete congelare le Arancine, fatelo dopo che le avete passate nel pan grattato. Quando poi le volete fare, basta uscirle dal congelatore e friggerle o cuocerle in forno, senza scongelarle. Per la cottura in forno, infornate le Arancine nel forno preriscaldato a 200°C statico per ca. 20min.

<h4>Buon appetito
  <font color="red">
    <i class="fa fa-smile-o"></i>
  </font>
</h4>
