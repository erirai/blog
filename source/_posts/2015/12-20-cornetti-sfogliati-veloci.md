---
title: "Cornetti Sfogliati Veloci"
date: 2015-12-20
tags:
- cornetti sfogliati
- panificati
- colazione
categories:
- Dolce
- Colazione
lang: it
---
![](header.jpg "frangipani © Erica")

Per questi giorni di festa e di vacanze volevo preparare un po' di cornetti da tenere in congelatore per poterli fare la mattina belli caldi... Il problema è che non avevo tanto tempo per preparali, soprattutto per tutte le sfogliature. Cercando in Internet, sul sito (<a href="http://worldrecipes.expo2015.org/it/ricetta-cornetti_sfogliati_veloci_1482.html" target="_blank">worldrecipes.expo2015.org</a>) ho trovato questa versione veloce per preparare i cornetti sfogliati. Praticamente si prepare l'impasto, si fa lievitare e poi si fanno le sfogliature in modo veloce con del burro fuso e dello zucchero. Ok, lo so, non sono i veri e propri cornetti sfogliati ma devo dire che sono molto buono lo stesso, mi sono piaciuti tantissimo! Nell'impasto non c'è zucchero, c'è solo un po' di zucchero che si mette nelle varie sfoglie. Ma usando molta marmellata o Nutella la dolcezza ci sarà!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          </tr>
          <tr>
            <td>250gr</td>
            <td>farina manitoba</td>
          </tr>
          <tr>
            <td>12gr</td>
            <td>lievito di birra fresco</td>
          </tr>
          <tr>
            <td>125gr</td>
            <td>latte</td>
          </tr>
          <tr>
            <td>1</td>
            <td>uovo</td>
          </tr>
          <tr>
            <td>1 cucchiaio</td>
            <td>olio di girasole</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>30gr</td>
            <td>zucchero</td> 
          </tr>
          <tr>
            <td>70gr</td>
            <td>burro o margarina</td>    
          </tr>
        </tbody>
      </table>
      <br></br>
      <i class="pull-right" style="font-size: 80%;">per 8-12 cornetti</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Fate sciogliere il lievito nel latte leggermente riscaldato. Poi mettete nella planetaria la farina, l'uovo, l'olio e un pizzico di sale. Iniziate ad impastare e poi a filo aggiungete il latte con il lievito sciolto. Continuate ad impastare finché avrete un impasto bello omogeneo. 
![](impasto.jpg "frangipani © Erica")

Mettete in una coppa leggermente unta, copritela bene e mettete a lievitare al calduccio per due orette o almeno finché avrà raddoppiato il suo volume.
![](lievitato.jpg "frangipani © Erica")

Quando l'impasto sarà ben lievitato, fate sciogliere il burro e mettetelo a raffreddare. Poi suddividete l'impasto in 5 parti uguali e aiutandovi con le mani formate dei dischi più o meno uguali. Prendete il primo disco, spennellatelo generosamente con il burro fuso e spolverate con lo zucchero. 
![](sfogliare1.jpg "frangipani © Erica")

Prendete il secondo disco e mettetelo sul primo e ripetete la procedura col burro e con lo zucchero. Fate questo con tutti i 5 dischi, anche con l'ultimo.
![](sfogliare2.jpg "frangipani © Erica")

Aiutandovi con le mani schiacchiate un po' la torretta e piegatela a metà su se stessa.
![](sfogliare3.jpg "frangipani © Erica")

Ancora con le mani schiacciatelo un po' poi con un mattarello stendetelo fino ad ottenere un cerchio o un rettangolo. Con un coltello o con una rotellina ritagliate 8-12 triangoli, dipende dalla grandezza che gradite.
![](triangoli.jpg "frangipani © Erica")

Qui si vedono benissimo i vari strati.
![](strati.jpg "frangipani © Erica")

Arrotolate i triangoli per formare i cornetti iniziando dalla base verso la punta, poi metteteli su di una leccarda con sotto della carta forno. Cercate di mettere la punta del triangolo sotto il cornetto in modo che non si apra durante la lievitazione e la cottura. 
![](teglia1.jpg "frangipani © Erica")

A questo punto potete sciegliere tra tre varianti.

1. variante: se li volete cuocere subito, coprite i cornetti e metteteli a lievitare per 1 ora. 
2. variante: se li preparate il giorno prima, copriteli e metteteli in frigo per tutta la notte o giorno. Prima di cuocerli li uscite dal frigo e li fate lievitare nel forno spento con la luce accesa per un'oretta.

3. variante: metteteli su di un vassoio e congelateli, quando sarano duri passateli nei sacchettini. Poi quando vi serviranno, la sera prima li mettete direttamente sulla leccarda con sotto della carta forno e li lasciate in frigo per tutta la notte. Prima di cuocerli li uscite dal frigo e li fate lievitare nel forno spento con la luce accesa per un'oretta.

![](teglia2.jpg "frangipani © Erica")

In tutti e tre i casi infornate i cornetti nel forno preriscaldato a 180°C statico per 15-20min, dipende dalla grandezza. Spolverateli con dello zucchero a velo e mangiateli ancora caldi.
![](risultato.jpg "frangipani © Erica")



<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>