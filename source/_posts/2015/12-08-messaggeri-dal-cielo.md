---
title: "Biscotti Stelline dal Cielo"
date: 2015-12-08
tags:
- biscotti
- arance
- limone
- pasta frolla
- natale
categories:
- Dolce
- Biscotti
lang: it
---
![](../2015-12-08-messaggeri-dal-cielo/header.jpg "frangipani © Erica")

> Dedico queste stelline alla mia prima nipotina nata appena qualche giorno fa!

Volete fare dei biscotti con i vostri figli? Eccoli qua! Sono facilissimi, sono buoni, sono simpaticissimi e sono divertenti da fare! È un impasto base di frolla che ho aromatizzato con della scorza d'arancia e limone, voi potete usare anche solo uno dei due o addirittura aggiungere anche la scorza di mandarino. Non serve tanto, ma il risultato sarà molto carino. Mia figlia si divertiva a fare i puntini sulle stelline, che alla fine sembravano avere la varicella... e mio figlio la guardava e rideva, si sono divertiti tutti e due.


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Impasto</b></td>
          </tr>
          <tr>
            <td>250gr</td>
            <td>farina</td>
          </tr>
          <tr>
            <td>1/2 cucchiaino</td>
            <td>lievito per dolci</td>
          </tr>
          <tr>
            <td>100gr</td>
            <td>zucchero a velo</td>
          </tr>
          <tr>
            <td>1</td>
            <td>arancia solo la scorza</td>
          </tr>
          <tr>
            <td>1</td>
            <td>limone solo la scorza</td>
          </tr>
          <tr>
            <td>125gr</td>
            <td>burro o margarina</td>
          </tr>
          <tr>
            <td>1</td>
            <td>uovo</td> 
          </tr>
          <tr style="height: 15px;"></tr>
          <tr>          
            <td colspan="2"><b>Decorazione</b></td>
          </tr>      
          <tr>
            <td>qb</td>
            <td>Smarities, M&M o mandorle</td>
          </tr>
          <tr>
            <td>qb</td>
            <td>scrittura decorativa</td>    
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 40 biscotti</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete tutti gli ingredienti per l'impasto in una coppa e impastate il tutto molto velocemente. Appiattite l'impasto, avvolgetelo con della pellicola trasparente e mettetelo in frigo per un'oretta. Passata l'ora tiratelo fuori dal frigo e mettetelo su un piano di lavoro leggermente infarinato e con un mattarello stendetelo fino ad uno spessore di 3mm. Ritagliate le stelle con una formina a stella possibilmente a 5 punte. Mettete le stelle ottenute su di una leccarda con sotto della carta forno.
![](../2015-12-08-messaggeri-dal-cielo/impasto.jpg "frangipani © Erica")

Mettete alcuni M&M, Smarties o mandorle al centro della stella e come se fossero delle braccine, ripiegate una o due punte laterali e schiacciate leggermente.
![](../2015-12-08-messaggeri-dal-cielo/teglia.jpg "frangipani © Erica")

Infornate i biscotti nel forno preriscaldato a 180°C statico per 10min ca, non devono prendere troppo colore. Fateli raffreddare completamente nella teglia stessa.
![](../2015-12-08-messaggeri-dal-cielo/sfornati.jpg "frangipani © Erica")

Quando saranno completamente freddi, con della scrittura decorativa disegnate la faccina.
![](../2015-12-08-messaggeri-dal-cielo/faccine.jpg "frangipani © Erica")

Questi sono i messaggeri che ha fatto mia figlia...
![](../2015-12-08-messaggeri-dal-cielo/gaia.jpg "frangipani © Erica")

E questi i miei, ammetto che quelli di mia figlia sono più belli!
![](../2015-12-08-messaggeri-dal-cielo/risultato.jpg "frangipani © Erica")


<h3>
  <font color="#FFCC00">
    <i class="fa-regular fa-lightbulb"></i>
  </font> P.S.
</h3>

Questi biscotti vanno mangiati possibilmente freschi, ma si possono conservare per qualche giorno in un barattolo di latta.

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>