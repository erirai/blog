---
title: "Torta di Castagne"
date: 2015-11-13
tags:
- castagne
- autunno
- glutenfree
categories:
- Dolce
- Torte
label: 2015-11-13-vermicelles-cake
lang: it 
---
![](header.jpg "frangipani © Erica")

> Buon Compleanno Papà e grazie Lucia per la ricetta!

Quando ancora lavoravo, la mia carissima amica Lucia in autunno portava questa buonissima **Torta di Castagne**. Inizialmente non l'ho voluta provare, perché dentro c'è la purea di castagne, quella per fare i Vermicelles e io detesto i Vermicelles. Proprio non mi scendono, amo le castagne ma i Vermicelles proprio zero! Poi mi sono presa di coraggio e meno male che l'ho fatto!!! Non vi dico quanto è buona... la torta è bella soffice e per niente asciutta, è una meraviglia. Non vedevo l'ora che arrivasse l'autunno solo per questa torta. La purea di castagne la potete comprare già pronta, normalmente si trova congelata ed è già zuccherata. Oggi l'ho fatta io per la prima volta, è anche il compleanno di mio Papà. Spero che gli piaccia, se no me la pappo tutta io!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Torta di Castagne</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Torta di Castagne, bella soffice e per niente asciutta, è una meraviglia.</span>
      <div class="ingredients-title">Ingredienti</div>
      <table>
        <tbody>
          </tr>
          <tr itemprop="recipeIngredient">
            <td>100gr</td>
            <td>burro o margarina</td>
          </tr>
          <tr itemprop="recipeIngredient">
            <td>150gr</td>
            <td>zucchero a velo</td>
          </tr>
          <tr itemprop="recipeIngredient">
            <td>3</td>
            <td>uova</td>
          </tr>
          <tr itemprop="recipeIngredient">
            <td>200gr</td>
            <td>purea di castagne</td>
          </tr>
          <tr itemprop="recipeIngredient">
            <td>150gr</td>
            <td>mandorle macinate</td>
          </tr>
          <tr itemprop="recipeIngredient">
            <td>1 bustina</td>
            <td>zucchero vanigliato</td>
          </tr>
          <tr itemprop="recipeIngredient">
            <td>1 pizzico</td>
            <td>sale</td>  
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera rotonda da 22cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete il burro o la margarina morbida nella planetaria e azionatela, aggiungete lo zucchero a velo setacciato, lo zucchero vanigliato e le uova e mescolate finché l'impasto sarà bello gonfio e spumoso. Questo procedimento è molto importante perché non c'è lievito, se non montate bene le uova la torta non si gonfierà. Poi aggiungete la purea di castagne scongelata e frullate ancora (potete tirarla fuori dal congelatore la sera prima e metterla in frigo, se no la lasciate fuori se volete fare prima). Poi aggiungete le mandorle macinate e un pizzico di sale e mescolate a mano molto delicatamente. Versate l'impasto in una tortiera precedentemente imburrata ed infarinata. Potete usare una tortiera rotonda, da plumcake o anche a ciambella.
![](teglia.jpg "frangipani © Erica")

Infornate la torta nel forno preriscaldato a 180°C statico per 40-50min, mi raccomando fate la prova stecchino. Fatela raffreddare e prima di servirla, spolverate la superficie con dello zucchero a velo. Se volete potete anche glassarla con del cioccolato fondente o servirla accompagnata con la panna montata.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>