---
title: "Vermicelles-Cake"
date: 2015-11-13
tags:
- castagne
- torta
- dolci
categories:
- Dolce
- Torte
---
![](header.jpg "frangipani © Erica")

> Buon Compleanno Papà e grazie Lucia per la ricetta!

Quando ancora lavoravo, la mia carissima amica Lucia in autunno portava questa buonissima torta. Inizialmente non l'ho voluta provare, perché dentro c'è la purea di castagne, quella per fare i Vermicelles e io detesto i Vermicelles. Proprio non mi scendono, amo le castagne ma i Vermicelles proprio zero! Poi mi sono presa di coraggio e meno male che l'ho fatto!!! Non vi dico quanto è buona... la torta è bella soffice e per niente asciutta, è una meraviglia. Non vedevo l'ora che arrivasse l'autunno solo per questa torta. La purea di castagne la potete comprare già pronta, normalmente si trova congelata. Oggi l'ho fatta io per la prima volta, è anche il compleanno di mio Papà. Spero che gli piaccia, se no me la pappo tutta io!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          </tr>
          <tr>
            <td>100gr</td>
            <td>burro o margarina</td>
          </tr>
          <tr>
            <td>150gr</td>
            <td>zucchero a velo</td>
          </tr>
          <tr>
            <td>3</td>
            <td>uova</td>
          </tr>
          <tr>
            <td>200gr</td>
            <td>purea di castagne</td>
          </tr>
          <tr>
            <td>150gr</td>
            <td>mandorle macinate</td>
          </tr>
          <tr>
            <td>1 bustina</td>
            <td>zucchero vanigliato</td>
          </tr>
          <tr>
            <td>1 pizzico</td>
            <td>sale</td>  
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera rotonda da 26cm</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Mettete il burro o la margarina nella planetaria e azionatela, aggiungete lo zucchero a velo setacciato, lo zucchero vanigliato e 3 tuorli d'uovo e frullate finché l'impasto sarà bello gonfio e spumoso. Questo procedimento è molto importante perché non c'è lievito, se non montate bene le uova la torta non si gonfierà. Poi aggiungete la purea di castagne scongelata e frullate ancora (potete tirarla fuori dal congelatore la sera prima e metterla in frigo, se no la lasciate fuori se volete fare prima). A parte montate a neve gli albumi delle tre uova con un pizzico di sale. Poi aggiungete le mandorle macinate e mescolate a mano molto delicatamente, aggiungete anche gli albumi montati a neve e finite di mescolare con dei movimenti dall'alto verso il basso per non fare sgonfiare l'impasto. Mettete l'impasto in una tortiera rotonda da 26cm precedentemente imburrata ed infarinata.
![](teglia.jpg "frangipani © Erica")

Infornate la torta nel forno preriscaldato a 180°C statico per 40-50min, mi raccomando fate la prova stecchino.
![](sfornata.jpg "frangipani © Erica")

Fatela raffreddare e prima di servirla, spolverate la superficie con dello zucchero a velo. Se volete potete anche glassarla con del cioccolato fondente o servirla accompagnata con la panna montata.
![](risultato.jpg "frangipani © Erica")



<h4>Buon appetito
  <font color="red">
    <i class="fa fa-smile-o"></i>
  </font>
</h4>