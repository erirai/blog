---
title: "Muffin alla Zucca e Cioccolato con Frosting al Mascarpone"
date: 2015-10-23
tags:
- dolci
- muffin
- zucca
- halloween
- mascarpone
- vegan
categories:
- Dolce
- "Muffin, Cupcakes, Cake Pops..."
lang: it
---
![](header.jpg "frangipani © Erica")

Halloween si avvicina e mica vogliamo farci trovare impreparati?! Sto sperimentando un po' di ricette con la zucca e mi piace tanto provare i diversi tipi di zucca. Dal contadino dove andiamo di solito c'è una vastissima scelta di zucche, una di quelle è la "Bleue de Hongrie". Ha un gusto dolce, una polpa soda è un colore bello acceso. Questa zucca è perfetta da usare per i dolci. Come dolce per Halloween vi propongo questi Muffin alla Zucca che ho arricchito con delle gocce di cioccolato e una crema al mascarpone. Se volete una crema vegana prendete un formaggio spalmabile vegan al posto del mascarpone... Volendo potete anche speziarli con della cannella, del cardamomo e dell'anice stellato, tutto macinato naturalmente.


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          </tr>
          <tr>
            <td>350gr</td>
            <td>zucca pulita</td>
          </tr>
          <tr>
            <td>100ml</td>
            <td>olio di girasole</td>
          </tr>
          <tr>
            <td>150ml</td>
            <td>latte vegetale</td>
          </tr>
          <tr>
            <td>120gr</td>
            <td>zucchero di fiori di cocco o di canna</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>1 bustina</td>
            <td>zucchero vanigliato</td>
          </tr>
          <tr>
            <td>200gr</td>
            <td>farina</td>
          </tr>
          <tr>
            <td>2 cucchiaini</td>
            <td>lievito per dolci</td>
          </tr>
          <tr>
            <td>1/2 cucchiaino</td>
            <td>bicarbonaato</td>
          </tr>
          <tr>
            <td>100gr</td>
            <td>gocce di cioccolato</td>
          </tr>
          <tr>
            <td>150gr</td>
            <td>mascarpone</td>
          </tr>
          <tr>
            <td>50gr</td>
            <td>zucchero a velo</td>  
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 12 muffin</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Per prima cosa tagliate a pezzetti la zucca e lessatela con poca acqua finché sarà morbida. A questo punto scolatela e frullatela con il mixer ad immersione, mettetela da parte finché sarà completamente fredda (potete preparare la zucca anche il giorno prima). Quando sarà fredda aggiungete il latte e l'olio e amalgamate il tutto.
![](zucca.jpg "frangipani © Erica")

Poi mettete la farina, lo zucchero, il sale, lo zucchero vanigliato, il lievito ed il bicarbonato in un'altra coppa capiente e mescolate tutto facendo attenzione a togliere tutti i grumi. Versate il composto liquido con la zucca nel composto con la farina e mescolate bene. Finite aggiungendo 80gr di gocce di cioccolato e mescolate un'ultima volta.
![](impasto.jpg "frangipani © Erica")

Poi riempite i pirottini da muffin fino a 3/4 con l'impasto aiutandovi con un porzionatore per gelato. Cospargete la superficie dei muffin con le restanti gocce di cioccolato. 
![](pirottini.jpg "frangipani © Erica")

Adesso infornate i muffin nel forno preriscaldato a 175°C statico per 25min. Mi raccomando come sempre fate la prova stecchino. Fate raffreddare i muffin su di una griglia.
![](sfornati.jpg "frangipani © Erica")

Per il frosting al mascarpone frullate con le fruste elettriche il mascarpone con lo zucchero a velo setacciato. Poi fate riposare il frosting in frigo per un'oretta. Quando i Muffin saranno freddi mettete il frosting in un sac à poche e decorate i muffin. Se volete fare anche voi queste zucche di pasta di zucchero, vi consiglio di dare un'occhiata su YouTube, ci sono un sacco di Tutorials come poterli fare o le comprate già fatte.
![](risultato.jpg "frangipani © Erica")


<h3>
  <font color="#FFCC00">
    <i class="fa fa-lightbulb-o"></i>
  </font> P.S.
</h3>

Lo zucchero di fiori di cocco non è nient'altro che il nettare dei fiori di cocco che viene riscaldato finché diventa zucchero. Questo è un prodotto non raffinato, quindi molto più sano dello zucchero raffinato. Ha un gusto caramellato, ma non troppo dolce. Sinceramente è molto difficile descrivere che gusto abbia... Si può usare anche per dolcificare té o caffé, o da mettere sulla frutta cotta...

<h4>Buon appetito
  <font color="red">
    <i class="fa fa-smile-o"></i>
  </font>
</h4>