---
title: "Gnocchi di Zucca saltati in Burro e Salvia"
date: 2015-10-05
tags:
- gnocchi
- zucca
- primi
- halloween
- vegan
categories:
- Salato
- "Primi Piatti"
lang: it
---
![](header.jpg "frangipani © Erica")

Siiiiiiiii, oggi finalmente ce l'ho fatta a fare gli Gnocchi di Zucca! Sto sfruttando la zucca a tutto campo, beh è stagione. Mi ha aiutata mia figlia, abbiamo pasticciato un po', il pavimento dopo era pieno di farina, ma fa niente! Vi consiglio di condire gli Gnocchi di Zucca semplicemente con del burro e della salvia, così facendo sentirete tutto il gusto degli Gnocchi. Ma vanno benissimo anche conditi con una salsina alla panna, al formaggio o con del sugo.


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>600gr</td>
            <td>zucca tipo Hokaido o Butternut</td>
          </tr>
          <tr>
            <td>200gr</td>
            <td>patate</td>
          </tr>
          <tr>
            <td>400gr</td>
            <td>farina</td>
          </tr>
          <tr>
            <td>un pizzico</td>
            <td>noce moscata</td>
          </tr>
          <tr>
            <td>qb</td>
            <td>margarina</td>      
          </tr>
          <tr>
            <td>qb</td>
            <td>salvia fresca</td>
          </tr>
          <tr>
            <td>qb</td>
            <td>sale</td>          
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 4 persone</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Lavate la zucca, privatela dei semi e dei filamenti e tagliatela a fettine. Togliete la scorza e mettetela su di una teglia con sotto della carta forno. Infornatela nel forno venilato a 180°C per ca. 30min o finché sarà bella morbida. Nel frattempo lessate le patate in abbondante acqua. Quando le patate saranno cotte, pelatele e passatele nello schiacciapatate. Prendete la zucca cotta e passatela anche nello schiacciapatate.
![](patatezucca.jpg "frangipani © Erica")

Aggiungete la farina e una grattugiata di noce moscata e impastate finché avrete un impasto omogeneo e bello elastico. Se l'impasto risulta troppo appiccicoso, aggiungete un po' di farina.
![](impasto.jpg "frangipani © Erica")

Ora prendete un po’ d’impasto alla volta, fate dei salsicciotti e tagliateli a tocchetti. Metteteli da parte e spolverateci sopra un po’ di farina. 
![](gnocchi1.jpg "frangipani © Erica")

![](gnocchi2.jpg "frangipani © Erica")

Prendete una padella, mettete il burro, la salvia fresca e un po' di sale. Fate sciogliere il burro e lasciate soffriggere il tutto a fuoco lento.
![](burrosalvia.jpg "frangipani © Erica")

Portate ad ebollizione abbondante acqua in una pentola bella grande, appena bolle salate. Prendete un po’ di gnocchi alla volta e buttateli nell’acqua bollente. Quando gli gnocchi verranno a galla scolateli con una schiumarola e metteteli nella padella con il burro. Continuate finché avrete cotto tutti gli gnocchi.
![](pentole.jpg "frangipani © Erica")

Fate saltare gli gnocchi ancora per qualche minuto, poi impiattate e servite!
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>