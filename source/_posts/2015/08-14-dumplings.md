---
title: "Dumplings vegani"
date: 2015-08-14
tags:
- prugne
- patate
- dolci
- frittelline
- vegan
categories:
- Dolce
- "Piccola Pasticceria"
lang: it
---
![](header.jpg "frangipani © Erica")

Mio marito aveva comprato un cestino di susine buonissime, raccolte proprio a qualche chilometro da casa nostra! Erano superdolci!!! Ne ho approfittato ed ho fatto questi dolcetti che sinceramente da fuori sembrano Arancine, ma sono fatti con un impasto di patate e dentro hanno un cuore fruttoso... Buonissimi!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>800gr</td>
            <td>patate</td>
          </tr>
          <tr>
            <td>2 cucchiai</td>
            <td>margarina</td>
          </tr>
          <tr>
            <td>75ml</td>
            <td>latte vegetale</td>
          </tr>
          <tr>
            <td>40gr</td>
            <td>panna vegetale</td>
          </tr>
          <tr>
            <td>350gr</td>
            <td>farina</td>
          </tr>
          <tr>
            <td>7 cucchiai</td>
            <td>olio di girasole</td>
          </tr>
          <tr>
            <td>150gr</td>
            <td>pane grattugiato</td>
          </tr>
          <tr>
            <td>qb</td>
            <td>cannella in polvere</td>
          </tr>
          <tr>
            <td>16</td>
            <td>susine piccole</td>
          </tr>
          <tr>
            <td>qb</td>
            <td>sciroppo d'acero</td>
          </tr>
          <tr> 
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 16 dumplings</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Lessate le patate in abbondante acqua, quando sono cotte scolatele e fatele raffreddare per qualche minuto. Poi pelatele e schiacciatele con uno schiacciapatate. Mettete in un pentolino il latte vegetale, la panna vegetale e la margarina. Scaldate il tutto giusto il tempo di far sciogliere la margarina, poi aggiungete un cucchiaino di sale, mescolate bene e aggiungetelo alle patate. Mescolate con un cucchiaio di legno, poi iniziate ad impastare aggiungendo un po' di farina alla volta. Se quando avrete finito la farina l'impasto risulterà ancora troppo appiccicoso aggiungetene ancora! Impastate finché avrete un impasto soffice che non si attacca alle mani. Dividetelo in 4 parti uguali e formate dei salsicciotti, poi trasferiteli in frigo per mezz'oretta.
![](impasto.jpg "frangipani © Erica")

Nel frattempo scaldate l'olio in una padella e poi fate torstare il pane grattugiato sempre mescolando. Quando sarà tostato versatelo in un piatto piano ed aggiungete la cannella a vostro piacere.
![](pangrattato.jpg "frangipani © Erica")

Adesso preparate le susine. Fate un taglietto piccolino, giusto quanto basta per togliere il nocciolo.
![](prugne.jpg "frangipani © Erica")

Mettete sul fuoco una pentola con abbondante acqua salata per poi bollire i Dumplings. A questo punto tirate fuori dal frigo i 4 salsicciotti e tagliate ogni salsicciotto in 4 parti uguali. Infarinate molto bene il piano di lavoro e prendete un pezzettino d'impasto alla volta. Appiattite l'impasto, riempite la susina con dello sciroppo d'acero e mettetela al centro dell'impasto.
![](riempire.jpg "frangipani © Erica")

Avvolgete la susina con l'impasto sigillando bene il tutto e formate una bella pallina.
![](fatto.jpg "frangipani © Erica")

Quando l'acqua bolle buttateci 4 Dumplings alla volta e dal momento che verranno a galla cuoceteli ancora per 5 minuti.
![](bollire.jpg "frangipani © Erica")

Passati i 5 minuti, scolateli e passateli nel pane grattugiato premendo bene con le mani.
![](impanare.jpg "frangipani © Erica")

![](impanati.jpg "frangipani © Erica")

Servite i Dumplings ancora caldi con dello sciroppo d'acero...
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>