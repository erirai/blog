---
title: Muffin Gufetti vegani
date: 2015-01-10
tags:
- dolci
- cupcakes
- muffin
- cioccolato
- oreo
- vegan
categories:
- Dolce
- "Muffin, Cupcakes, Cake Pops..."
lang: it
---
![](header.jpg "frangipani © Erica")

> Auguri Tano!!!

Mio cognato oggi fa il compleanno e per l'occasione mia sorella gli ha preparato una torta all'Oreo ed io ho pensato di usare anche gli Oreo e fare questi carinissimi gufetti. Sono dei Muffin al cioccolato ricoperti con una ganache al cioccolato e con dei tenerissimi occhietti per fare dei gufetti.


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Muffin</b></td>
          </tr>
          <tr>
            <td>300gr</td>
            <td>farina</td>
          </tr>
          <tr>
            <td>30gr</td>
            <td>amido di mais o simile</td>
          </tr>
          <tr>
            <td>30gr</td>
            <td>cacao amaro in polvere</td>
          </tr>
          <tr>
            <td>150gr</td>
            <td>zucchero</td>
          </tr>
          <tr>
            <td>3/4 bustina</td>
            <td>lievito per dolci</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>330ml</td>
            <td>latte vegetale</td>
          </tr>
          <tr>
            <td>90ml</td>
            <td>olio di semi</td>
          </tr>
          <tr>
            <td>12</td>
            <td>biscotti Oreo</td>
          </tr>
          <tr style="height: 15px;"></tr>
          <tr>          
            <td colspan="2"><b>Ganache</b></td>
          </tr>
          <tr>
            <td>200ml</td>
            <td>panna vegetale da montare</td>
          </tr>
          <tr>      
            <td>200gr</td>
            <td>cioccolato fondente</td>
          </tr>
          <tr style="height: 15px;"></tr>
          <tr>          
            <td colspan="2"><b>Decorazioni</b></td>
          </tr>      
          <tr>
            <td>altri 12</td>
            <td>biscotti Oreo</td>
          </tr>
          <tr>
            <td>qb</td>
            <td>m&m o Smarties</td>       
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Prepariamo i Muffin. Mettete tutti gli ingredienti asciutti per il Muffin in una ciotola capiente e mescolate il tutto con una frusta a mano. Poi aggiungete il latte e l'olio e mescolate bene con un leccapentole finché si sarà amalgamato tutto.
![](impasto.jpg "frangipani © Erica")

Preparate una teglia per Muffin e inserite i pirottini. Poi prendete gli Oreo e con molta delicatezza divideteli con un coltello facendo attenzione ad ottenere una parte senza e l'altra parte con la farcia. La metà senza farcia la mettete sul fondo dei pirottini e l'altra parte del biscotto la mettete da parte, vi servirà per fare gli occhietti dei gufetti.
![](teglia.jpg "frangipani © Erica")

Poi riempite i pirottini fino a 3/4 con l'impasto ed infornate nel forno preriscaldato ventilato a 160°C per 20min. Poi fateli raffreddare completamente su di una griglia.
![](sfornati.jpg "frangipani © Erica")

Ora preparate la ganache. Tagliate il cioccolato a pezzettini e metteteli in una ciotola, poi portate ad ebollizione la panna. Quando la panna bollirà, versatela sul cioccolato ed attendete un minutino.
![](ganache1.jpg "frangipani © Erica")

Poi con un leccapentole iniziate a mescolare il tutto finché il cioccolato sarà completamente sciolto. La ganache avrà la consistenza del budino. Poi fate raffreddare e quando sarà tiepida mettete in frigo almeno per un'ora (ancora meglio per tutta la notte).
![](ganache2.jpg "frangipani © Erica")

Quando la ganache si sarà solidificata completamente uscitela dal frigo e montatela con le fruste elettriche in modo che sarà più facile lavorarla.
![](ganache3.jpg "frangipani © Erica")

![](ganache4.jpg "frangipani © Erica")

Tagliate la cupoletta dei Muffin, così sarà più facile fare la faccina dei gufetti.
![](muffin.jpg "frangipani © Erica")

Ricoprite i Muffin con la ganache.
![](glassare.jpg "frangipani © Erica")

Ora fate gli occhietti ed il beccuccio dei gufetti.
![](gufetti.jpg "frangipani © Erica")

Buon divertimento!

![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
