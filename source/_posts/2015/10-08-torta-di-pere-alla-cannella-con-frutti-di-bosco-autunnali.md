---
title: "Torta di Pere alla Cannella con Frutti di Bosco Autunnali"
date: 2015-10-08
tags:
- dolci
- torta
- pere
- lamponi
- more
- ribes
- mirtilli
- vegan
categories:
- Dolce
- Torte
---
![](header.jpg "frangipani © Erica")

Finalmente anche io ce l'ho fatta a studiarmi un po' il fantastico sito di iFood. Il loro libro "Il Gusto della Terra" ce l'ho già da un pezzo, ma non ho avuto ancora il tempo per studiarmelo bene. Devo dire che ci sono un sacco di ricette veramente ottime, c'è l'imbarazzo della scelta! Ne ho avvistate un paio che prossimamente sicuramente farò. Oggi però inizio con questa Torta di pere alla cannella con frutti di bosco autunnali, qui il link (<a href="http://www.ifood.it/2015/10/torta-di-pere-alla-cannella-con-frutti-di-bosco-autunnali.html" target="_blank">iFood.it</a>) (io l'ho modificata leggermente). Ci vuole di più per scrivere il nome della torta che per farla! È una torta vegan, morbidissima che accompagnata con questi frutti di bosco autunnali caldi è la fine del mondo! Io ho preso un pacco di frutti di bosco congelati, perché non sono più riuscita a trovarli freschi. Prendete le ultime more, gli ultimi lamponi ed i mirtilli...


<div id="wrapper" style="text-align: center">    
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          </tr>
          <tr>
            <td>75gr</td>
            <td>olio di semi</td>
          </tr>
          <tr>
            <td>60gr</td>
            <td>zucchero di canna</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>2 cucchiaini</td>
            <td>puré di mandorle</td>
          </tr>
          <tr>
            <td>1 1/2 cucchiaino</td>
            <td>lievito per dolci</td>
          </tr>
          <tr>
            <td>qb</td>
            <td>vaniglia in polvere</td>
          </tr>
          <tr>
            <td>125ml</td>
            <td>latte vegetale</td>
           </tr>
          <tr>
            <td>125gr</td>
            <td>farina</td>
          </tr>
          <tr>
            <td>50gr</td>
            <td>fecola di mais</td>
          </tr>
          <tr>
            <td>qb</td>
            <td>cannella in polvere</td>
          </tr>
          <tr>
            <td>3</td>
            <td>pere</td>
          </tr>
          <tr>
            <td>150gr</td>
            <td>frutti di bosco misti</td>
          </tr>
          <tr>
            <td>1 cucchiaio</td>
            <td>zucchero di canna</td>
          </tr>
          <tr>
            <td>1 bustina</td>
            <td>zucchero vanigliato</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera rettangolare da 18cm</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Mettete in una ciotola capiente l'olio di semi, lo zucchero di canna, il sale e il puré di mandorle (lo trovate nei negozi bio), mescolate bene facendo sciogliere bene il puré di mandorle. Poi aggiungete il lievito, la vaniglia ed il latte vegetale e mescolate ancora. Poi poco alla volta aggiungete la farina e la fecola di mais setacciate. Amalgamate bene il tutto facendo attenzione a non creare grumi. Poi aggiungete una pera precedentemente sbucciata e tagliata a pezzettini e date un'ultima mescolata. Versate l'impasto in una forma da Plumcake da 18cm imburrata ed infarinata.
![](impasto.jpg "frangipani © Erica")

Adesso pelate le altra due pere, togliete il torsolo e tagliatele a fettine. Adagiate le fettine di pera sulla torta e finite con una spolverata di cannella.
![](teglia.jpg "frangipani © Erica")

Infornate la torta nel forno preriscaldato statico a 180°C per un'oretta, mi raccomando fate la prova stecchino.
![](sfornata.jpg "frangipani © Erica")

Appena prima di servire la torta preparate la salsina ai frutti di bosco: mettete i frutti di bosco in un pentolino, aggiungete lo zucchero e lo zucchero vanigliato e a fuoco lento fate sciogliere la frutta. Tagliate la torta a fette e servitela con questa salsina ancora calda.
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>