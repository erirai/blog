---
title: Zucchine ripiene di Farro e Taleggio
date: 2015-02-23
tags:
- piatto unico
- zucchine
- farro
categories:
- Salato
- "Piatti Unici"
---
![](header.jpg "frangipani © Erica")

Trovare le zucchine rotonde qui in Svizzera è davvero difficile indipendentemente se è stagione o no... quindi appena le trovo le prendo e le faccio ripiene! Questa volta le ho volute fare ripiene con il farro ed il taleggio. È la prima volta che cucino il farro, speriamo bene! Vi do solo gli ingredienti senza quantità che dipende per quante persone volete cucinare...


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>zucchine rotonde</td>
          </tr>
          <tr>
            <td>farro</td>
          </tr>
          <tr>
            <td>taleggio</td>
          </tr>
          <tr>
            <td>scalogno</td>
          </tr>
          <tr>
            <td>olio evo</td>
          </tr>
          <tr>
            <td>sale</td>
          </tr>
          <tr>
            <td>prezzemolo</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Per questa ricetta ci sono tre cose da fare: cucinare il farro, preparare il condimento per il farro e cucinare le zucchine prima di riempirle. Allora io vi consiglio di iniziare con il farro perché è quello che richiede più tempo di cottura.
Dunque cucinate il farro come scritto sulla confezione. Il mio l'ho messo a mollo, poi l'ho fatto bollire per quasi un'ora e poi per finire l'ho fatto riposare chiuso con un coperchio sul fornello spento per una mezz'oretta. Poi fate scolare l'acqua e mettete da parte.
![](farro.jpg "frangipani © Erica")

Adesso dedichiamoci alle zucchine. Lavate le zucchine e tagliate via ca. un terzo della zucchina che sarà il coperchietto, scavatele facendo attenzione a non romperle. La polpa delle zucchine mettetela da parte che vi servirà dopo. Mettete le zucchine vuote in una pirofila precedentemente imburrata. All'interno delle zucchine mettete una spolverata di sale e un filo d'olio, poi chiudete con il coperchietto.
![](zucchinecrude.jpg "frangipani © Erica")

Ricoprite con un foglio di carta d'alluminio e mettete in forno a 180°C ventilato per ca. 45min o almeno finché si saranno ammorbidite.
![](zucchinecotte.jpg "frangipani © Erica")

Infine prepariamo il condimento per il farro. Tagliate finemente lo scalogno e fatelo soffriggere con un po' di olio e un pizzico di sale. Poi aggiungete la polpa delle zucchine e fate andare il tutto finché sarà cotta. Aggiustate di sale e se volete mettere altre spezie, fate pure!
![](condimento.jpg "frangipani © Erica")

Quando tutte e tre le cose saranno pronte possiamo assemblare il tutto! Prendete il farro e la polpa delle zucchine, aggiungete il prezzemolo tritato ed il taleggio e amalgamate bene il tutto. Lasciate da parte un po' di taleggio che vi servirà dopo.
![](farrocondito.jpg "frangipani © Erica")

Ora prendete le zucchine. Se durante la cottura in forno hanno fatto acqua, buttatela via. Riempite le zucchine con il farro condito, ricoprite con un po' di taleggio e poi chiudetele con il coperchietto.
![](teglia.jpg "frangipani © Erica")

Infornate le zucchine ripiene nel forno preriscaldato a 200°C ventilato per mezz'oretta. Se vedete che si bruciano copritele con della carta d'alluminio.
![](risultato.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>
