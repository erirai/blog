---
title: "Tuorta da Nusch (Torta di Noci Grigionese)"
date: 2015-02-27
tags:
- dolci
- noci
- pasta frolla
- tarte
- vegan
categories:
- Dolce
- Torte
lang: it
---
![](header.jpg "frangipani © Erica")

Questa Torta di Noci è una specialità svizzera, esattamente dei Grigioni. Una specialità dei Grigioni non poteva che essere bella sostanziosa, dato il freddo... Allora fin ora l'ho sempre comprata pronta perché quella comprata è veramente buona! Naturalmente non leggo quello che c'è dentro perché se no non la mangio più. Oggi mi sono presa di coraggio e l'ho fatta... è una bomba calorica!!! Questa torta si può fare benissimo vegan, praticamente ho sostituito l'uovo, che andrebbe nella frolla, con un goccio di latte vegetale, poi ho usato la panna vegetale e al posto del miele ho preso il succo d'agave. Mi raccomando non fate questa torta se ci sono bambini vicino, perché c'è il caramello.


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Pasta Frolla</b></td>
          </tr>
          <tr>
            <td>300gr</td>
            <td>farina</td>
          </tr>
          <tr>
            <td>150gr</td>
            <td>zucchero</td>
          </tr>
          <tr>
            <td>200gr</td>
            <td>margarina</td>
          </tr>
          <tr>
            <td>1-2 cucchiai</td>
            <td>latte vegetale</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr style="height: 15px;"></tr>
          <tr>          
            <td colspan="2"><b>Farcia</b></td>
          </tr>
          <tr>
            <td>300gr</td>
            <td>zucchero</td>
          </tr>
          <tr>
            <td>2 cucchiai</td>
            <td>acqua</td>
          </tr>
          <tr>
            <td>1 cucchiaio</td>
            <td>succo d'agave</td>
          </tr>
          <tr>
            <td>300gr</td>
            <td>gherigli di noci</td>
          </tr>
          <tr>
            <td>2dl</td>
            <td>panna vegetale</td>  
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera da 24cm</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Iniziate preparando la pasta frolla. Prendete tutti gli ingredienti per la pasta frolla e impastate il tutto velocemente finché avrete un impasto omogeneo. Avvolgete la pasta frolla con la pellicola trasparente e mettetela in frigo per mezz'oretta.
Nel frattempo rivestite una teglia rotonda a cerniera da 24cm con della carta forno. Vi consiglio di imburrarla e poi fare un disco di carta forno per la base e delle strisce per il bordo. In questo modo non avrete pieghe.
![](tegliarivestita.jpg "frangipani © Erica")

Passata la mezz'oretta prendete 2/3 della pasta frolla e stendetela fino ad uno spessore di 5mm. Vi servirà un disco da ca. 30cm di diametro. Praticamente dovete ricoprire il fondo della teglia con un bordo di 3cm circa. Bucherellate bene la base e mettete da parte.
![](basefrolla.jpg "frangipani © Erica")

Adesso dedichiamoci alla farcia. Mettete lo zucchero, il succo d'agave e l'acqua in una pentola e fate caramellare il tutto. Quando avrà un colore bello ambrato, il caramello sarà pronto.
![](caramello.jpg "frangipani © Erica")

A questo punto aggiungete le noci precedentemente tagliate a pezzetti, fate caramellare ancora per qualche minuto poi spegnete i fuochi ed aggiungete la panna. Mescolate finché tutto si sarà amalgamato bene.
![](farcia.jpg "frangipani © Erica")

Fate intiepidire un po' il composto di noci e poi versatelo nella teglia e livellate il tutto. A questo punto abbassate il bordo della pasta frolla.
![](farcita.jpg "frangipani © Erica")

Adesso stendete il resto della pasta frolla fino ad uno spessore di 5mm e ricavatene un disco da 24cm. Prendete il disco di pasta frolla e adagiatelo sul composto di noci. Fate aderire bene il bordo della base con il disco poi prendete una forchetta e schiacciate bene il bordo. Poi bucherellate anche il coperchio...
![](finita.jpg "frangipani © Erica")

Se vi è rimasta della pasta frolla, potete anche fare delle decorazioni...
![](decorata.jpg "frangipani © Erica")

Infornate la torta nel forno preriscaldato a 180°C statico per ca. 45min.
![](sfornata.jpg "frangipani © Erica")

Fate raffreddare un po' la torta prima di toglierla dalla teglia, poi passatela su di una griglia e fatela raffreddare completamente.
![](risultato.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>
