---
title: "Torta di Mele con Roselline"
date: 2015-10-20
tags:
- dolci
- torta
- mele
- festa della mamma
- vegan
categories:
- Dolce
- Torte
---
![](header.jpg "frangipani © Erica")

Sta mattina sono uscita con i miei due piccoli a fare una passeggiata anche se c'era freddo e nebbia... Gaia voleva portarsi il suo passeggino con Elsa. Naturalmente ha preso anche una copertina per Elsa perché sentiva freddo, così ha detto. Mentre rientravamo, mi è venuta voglia di una bella tora di mele, non so perché, sarà l'autunno... Ho ancora le mele che mi avevano portato mia madrina e mio padrino e quelle sono perfette per fare i dolci! È una torta di mele vegan classica, ma con un tocco in più... Perché buttare via la buccia delle mele, è piena di vitamine e altro! Perché non farci delle roselline carine e usarle come decorazione?!


<div id="wrapper" style="text-align: center">    
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          </tr>
          <tr>
            <td>300gr</td>
            <td>farina</td>
          </tr>
          <tr>
            <td>2 cucchiaini rasi</td>
            <td>bicarbonato</td>
          </tr>
          <tr>
            <td>120gr</td>
            <td>zucchero di canna</td>
          </tr>
          <tr>
            <td>1/2 cucchiaino</td>
            <td>vaniglia macinata</td>
          </tr>
          <tr>
            <td>1</td>
            <td>limone bio</td>
          </tr>
          <tr>
            <td>170gr</td>
            <td>yogurt di soia</td>
          </tr>
          <tr>
            <td>130ml</td>
            <td>latte vegetale</td>
          </tr>
          <tr>
            <td>1 cucchiaio</td>
            <td>olio di semi</td>
           </tr>
          <tr>
            <td>70gr</td>
            <td>uvetta</td>
          </tr>
          <tr>
            <td>5</td>
            <td>mele bio</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera da 26cm</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Mettete in una ciotola la farina, il bicarbonato, lo zucchero e la vaniglia macinata, mescolate il tutto. In un'altra ciotola mettete la scorza del limone, il succo di limone, lo yogurt, il latte e l'olio, mescolate anche questo. Mettete da parte le due ciotole. Preparate una ciotola bella grande piena d'acqua. Poi pelate le mele cercando di ottenere dei pezzi di buccia più lunghi possibile e mettete le bucce nell'acqua. 
![](bucce.jpg "frangipani © Erica")

Tagliate poi il resto delle mele a cubetti da 1cm ca. e mettete da parte. Adesso che abbiamo tutto pronto versate il miscuglio di yogurt, latte ecc. nel miscuglio di farina e mescolate a mano. Per finire aggiungete i cubetti di mela e l'uvetta (come sempre io non l'ho messa) e date un'ultima mescolata. Versate il tutto in una teglia precedentemente imburrata ed infarinata.
![](impasto.jpg "frangipani © Erica")

Adesso prendete la buccia delle mele e formate delle roselline arrotolandole. Fate tante roselline e mettetele sopra l'impasto. Finite con una spolverata di zucchero (anche zucchero e cannella se volete o dello zucchero agli agrumi).
![](teglia.jpg "frangipani © Erica")

Infornate la torta nel forno preriscaldato statico a 170°C per almeno un'ora, mi raccomando fate la prova stecchino. Finite con una bella spolverata di zucchero a velo e mangiatela ancora tiepida...
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>