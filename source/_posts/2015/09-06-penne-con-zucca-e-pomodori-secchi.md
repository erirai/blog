---
title: "Penne con Zucca e Pomodori Secchi"
date: 2015-09-06
tags:
- zucca
- pomodori secchi
- primi
- vegan
categories:
- Salato
- "Primi Piatti"
---
![](header.jpg "frangipani © Erica")

Appena arriva il fresco autunnale, la prima cosa che compro è la zucca! Mamma quanto mi piace!!! Non importa se zuppa, pasta, risotto, contorno... Come la fai e fai sempre zucca è! Per aprire la stagione dalle zucche ho iniziato con queste Penne condite con Zucca e Pomodori Secchi, che secondo me zucca e pomodori secchi fanno il matrimonio perfetto! Come sempre per i piatti con la pasta non vi do le dosi ma solo gli ingredienti. Vi dico solo che per 1kg di pasta ho usato 1.5kg di zucca e un pugno di pomodori secchi. Con queste quantità la pasta viene ben condita, quasi un piatto unico.


<div id="wrapper" style="text-align: center">    
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>Penne o altra pasta corta</td>
          </tr>
          <tr>
            <td>zucca tipo Hokkaido o Butternut</td>
          </tr>
          <tr>
            <td>scalogno</td>
          </tr>
          <tr>
            <td>pomodori secchi</td>
          </tr>
          <tr>
            <td>basilico</td>
          </tr>
          <tr>
            <td>olio evo</td>
          </tr>
          <tr>
            <td>sale</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>
Sbucciate e tagliate la zucca a pezzettini. Tagliate lo scalogno a fettine e mettetelo a soffriggere con un po' di olio ed un pizzico di sale. Quando si sarà ammorbidito aggiungete la zucca, fate rosolare un po' e poi aggiungete un po' d'acqua.
![](zuccacruda.jpg "frangipani © Erica")

Chiudete con un coperchio e fate cuocere a temperatura media finché la zucca sarà cotta e bella cremosa. Tagliate i pomodori secchi a pezzettini, spezzettate qualche fogliolina di basilico e aggiungeteli alla zucca. Provate se di sale va bene, se no aggiungete del sale.
![](zuccacotta.jpg "frangipani © Erica")

Mettete abbondante acqua a bollire, salatela e buttate la pasta. Scolate la pasta ancora al dente e versatela nella padella con la zucca. Fate mantecare il tutto per qualche minuto aggiungendo un po' d'acqua di cottura. Impiattate e servite subito. Se volete nel piatto aggiungete un filo di olio di semi di zucca.
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>