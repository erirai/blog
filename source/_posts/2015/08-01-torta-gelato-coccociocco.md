---
title: "Torta Gelato CoccoCiocco"
date: 2015-08-01
tags:
- torta
- gelato
- cioccolato
- cocco
- vegan
categories:
- Dolce
- Torte
---
![](header.jpg "frangipani © Erica")

Mia sorella la piccola mi ha chiesto di farle una torta al cioccolato per il suo compleanno. Sinceramente non avevo proprio voglia di fare una torta al cioccolato con questo caldo, quindi ho pensato di fare qualcosa di fresco. Dato che le piace anche il cocco, ho pasticciato un po' ed è nata questa torta gelato con la base biscottosa al cioccolato e un cremoso gelato al cocco.


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Base al Cioccolato</b></td>
          </tr>
          <tr>
            <td>400gr</td>
            <td>biscotti secchi vegan</td>
          </tr>
          <tr>
            <td>60gr</td>
            <td>cacao amaro in polvere</td>
          </tr>
          <tr>
            <td>160ml</td>
            <td>latte vegetale</td>
          </tr>
          <tr>
            <td>1 fialetta</td>
            <td>aroma di Rum</td>
          </tr>
          <tr style="height: 15px;"></tr>
          <tr>          
            <td colspan="2"><b>Gelato al Cocco</b></td>
          </tr>
          <tr>
            <td>500ml</td>
            <td>latte di cocco</td>
          </tr>
          <tr>
            <td>300ml</td>
            <td>panna vegetale da montare</td>
          </tr>
          <tr>
            <td>240gr</td>
            <td>latte condensato</td>
          </tr>
          <tr>
            <td>100gr</td>
            <td>farina di cocco</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera da 22-24cm</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Iniziate preparando la base per la torta gelato. Prendete un anello da pasticceria per dolci e se volete rivestitelo con della pellicola. Io sulla base ho anche messo un cartoncino per torte... Poi mettete i biscotti secchi in un sacchettino e sbriciolateli aiutandovi con un batticarne, una bottiglia o con qualunque cosa vogliate. Poi metteteli un una ciotola capiente. Se volete una base omogenea, potete frullare i biscotti nel frullatore, riducendoli in farina.
![](biscotti.jpg "frangipani © Erica")

Aggiungete ai biscotti sbriciolati il cacao amaro, il latte e la fialetta di aroma di Rum e impastate il tutto finché avrete un bel panetto.
![](impasto.jpg "frangipani © Erica")

Prendete il panetto e aiutandovi con le mani schiacciatelo bene ricoprendo la base della torta. Cercate di livellarlo meglio possible. Poi mettetelo in frigo.
![](base.jpg "frangipani © Erica")

Adesso preparate il gelato al cocco. Mettete in una ciotola capiente il latte di cocco ed il latte condensato e mescolate bene. Aggiugnete la farina di cocco e mescolate ancora. Poi montate la panna vegetale. Mi raccomando sia la panna che la coppa e le fruste devono essere fredde, in questo modo si monterà a meraviglia. Aggiungete la panna montata al latte di cocco mescolando con un movimento dall'alto verso il basso.
![](crema.jpg "frangipani © Erica")

A questo punto tirate fuori dal frigo la base della torta, versateci sopra la crema al cioccolato e mettete in congelatore.
![](pronta.jpg "frangipani © Erica")

Lasciatela in congelatore per almeno 6 ore, ancora meglio se la preparate il giorno prima e la lasciate in congelatore per tutta la notte. Prima di servirla uscite la torta gelato dall'anello e decorate a piacere.
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>