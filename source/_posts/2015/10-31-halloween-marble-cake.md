---
title: "Vegan Halloween Marble Cake (Ciambella marmorizzata al cioccolato vegana)"
date: 2015-10-31
tags:
- cioccolato
- halloween
- vegan
categories:
- Dolce
- Torte
label: 2015-10-31-halloween-marble-cake
lang: it 
---
![](header.jpg "frangipani © Erica")

**Vegan Halloween Marble Cake (Ciambella marmorizzata al cioccolato vegana)** un dolce super colorato, cioccolatoso e facilissimo per festeggiare Halloween! Juhuuu, quanto mi piace Halloween! Quest'anno ho deciso di fare qualcosa di coloratissimo, anche se non amo usare i coloranti... ma dai a Halloween si può! E senza coloranti avrete ugualmente una buonissima ciambella variegata di due colori.

L'ho preparata già oggi, che domani per cena preparerò dei <a href="https://frangipani.raiano.ch/2015-10-31-zucca-burger-con-cipolle-in-agrodolce-e-pure-di-patate-viola/" target="_blank">Zucca Burger con Puré di Patate viola</a>, quindi mi sono già portata avanti. Se la preparate il giorno prima, chiudetela ermeticamente così rimarrà bella soffice. La Halloween Marble Cake non è nient'altro che una torta marmorizzata, solo più colorata. Io l'ho fatta nera, arancione, verde e viola... Voi usate i colori che più vi piacciono. Potete anche non colorarla e usare dei colori solo per glassarla, a voi la scielta!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Vegan Halloween Marble Cake (Ciambella marmorizzata al cioccolato vegana)</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Vegan Halloween Marble Cake (Ciambella marmorizzata al cioccolato vegana), un dolce super colorato, cioccolatoso e facilissimo per festeggiare Halloween!</span>
      <div class="ingredients-title">Ingredienti</div>
      <table>
        <tbody>
          </tr>
          <tr itemprop="recipeIngredient"> 
            <td>50gr</td>
            <td>cioccolato fondente min. 60%</td>
          </tr>
          <tr itemprop="recipeIngredient"> 
            <td>50gr</td>
            <td>cioccolato bianco vegan (facoltativo)</td>
          </tr>
          <tr itemprop="recipeIngredient"> 
            <td>250gr</td>
            <td>farina</td>
          </tr>
          <tr itemprop="recipeIngredient"> 
            <td>200gr</td>
            <td>zucchero</td>
          </tr>
           <tr itemprop="recipeIngredient"> 
            <td>2 cucchiaini rasi</td>
            <td>bicarbonato</td>
          </tr>
          <tr itemprop="recipeIngredient"> 
            <td>1/2 cucchiaino</td>
            <td>vaniglia macinata</td>
          </tr>
          <tr itemprop="recipeIngredient"> 
            <td>1 pizzico</td>
            <td>sale</td>
          </tr>
          <tr itemprop="recipeIngredient"> 
            <td>80ml</td>
            <td>olio di girasole</td>
          </tr>
          <tr itemprop="recipeIngredient"> 
            <td>200ml</td>
            <td>latte vegetale</td>
          </tr>
          <tr itemprop="recipeIngredient"> 
            <td>2 cucchiaini</td>
            <td>aceto di mele</td>
          </tr>
          <tr itemprop="recipeIngredient"> 
            <td>qb</td>
            <td>coloranti</td>
          </tr>
          <tr itemprop="recipeIngredient"> 
            <td>qb</td>
            <td>cioccolato bianco vegan o candy melts colorati</td>  
          </tr>
        </tbody>
      </table>
      <br></br>
      <i class="pull-right" style="font-size: 80%;" itemprop="recipeYield">per un Gugelhupf/una ciambella</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete a sciogliere a bagnomaria il cioccolato fondente ed il cioccolato bianco, separatamente. Se non trovate il cioccolato bianco vegan fa niente, è facoltativo. Nel frattempo mettete la farina, lo zucchero, il bicarbonato, la vaniglia ed il sale in una ciotola e mescolate il tutto. Poi aggiungete l'olio, il latte e l'aceto e mescolate bene. Dividete l'impasto in due parti uguali. In una parte versateci il cioccolato fondente ormai sciolto e mescolate bene. Nell'altra parte fate la stessa cosa con il cioccolato bianco. 
<br />
Adesso iniziate a colorare gli impasti, allora: l'impasto scuro coloratelo con del colorante nero. L'impasto bianco dividetelo in tre parti uguali (o in quante parti volete voi) e colorateli uno arancione, uno verde e uno viola.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="impasti.jpg" alt="" title="frangipani © Erica" />
    <img style="float: left; width: 49%; margin-left: 1%" src="impasticolorati.jpg" alt="" title="frangipani © Erica" />
    <div style="clear: both;"></div>
  </div>
</p>

Imburrate ed infarinate una tortiera per Gugelhupf e versateci 3/4 dell'impasto nero, il resto mettetelo da parte. Poi mettete gli altri tre impasti uno dopo l'altro, senza mescolarli. Coprite il tutto con il restante impasto nero.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="teglia1.jpg" alt="" title="frangipani © Erica" />
    <img style="float: left; width: 49%; margin-left: 1%" src="teglia2.jpg" alt="" title="frangipani © Erica" />
    <div style="clear: both;"></div>
  </div>
</p>

Infornate la torta nel forno preriscaldato statico a 180°C per 45min, mi raccomando fate la prova stecchino. Fatelo raffreddare completamente nella forma, appena sarà freddo mettetelo su di una griglia. Adesso decoraiamo la nostra torta. Sciogliete il cioccolato bianco e poi dividetelo in 4 parti uguali e colorateli con gli stessi colori che avete usato per l'impasto.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="sfornato.jpg" alt="" title="frangipani © Erica" />
    <img style="float: left; width: 49%; margin-left: 1%" src="glassa.jpg" alt="" title="frangipani © Erica" />
    <div style="clear: both;"></div>
  </div>
</p>

Prendete un colore alla volta e con un cucchiaio cercate di versare il cioccolato a filo sulla torta. Prima di usare il prossimo colore, fate asciugare il cioccolato che avete già versato sulla torta per non farli mescolare. Se usate i candy melts, naturalmente non c'è bisogno di colorarli, ma il procedimento della decorazione è lo stesso. Buon Halloween!
![](risultato.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>