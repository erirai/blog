---
title: "Torta al Limone farcita con Crema al Mascarpone"
date: 2015-04-17
tags:
- torta
- dolci
- limone
- mascarpone
categories:
- Dolce
- Torte
lang: it
---
![](header.jpg "frangipani © Erica")

> Buon Compleanno Cucciolo mio!

Dato che la Torta Croccamorbidosa al Cioccolato ci è piaciuta tantissimo, ho pensato di modificarla leggermente e farla al limone. Praticamente ne faccio una intera con sopra le briciole che metterò sopra, poi a metà una crema al mascarpone e sotto faccio solo l'impasto morbido, senza briciole.


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Briciole croccanti</b></td>
          </tr>
          <tr>
            <td>190gr</td>
            <td>farina</td>
          </tr>
          <tr>
            <td>125gr</td>
            <td>zucchero semolato</td>
          </tr>
          <tr>
            <td>1</td>
            <td>limone scorza e succo</td>
          </tr>
          <tr>
            <td>1 bustina</td>
            <td>zucchero vanigliato</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>100gr</td>
            <td>margarina fusa</td>
          </tr>
          <tr style="height: 15px;"></tr>
          <tr>          
            <td colspan="2"><b>Impasto</b></td>
          </tr>
          <tr>
            <td>2x 170gr</td>
            <td>farina</td>
          </tr>
          <tr>
            <td>2x 1</td>
            <td>limone scorza e succo</td>
          </tr>
          <tr>
            <td>2x 1 cucchiaino</td>
            <td>lievito per dolci</td>
          </tr>
          <tr>
            <td>2x 1/2 cucchiaino</td>
            <td>bicarbonato</td>
          </tr>
          <tr>
            <td>2x 100gr</td>
            <td>zucchero semolato</td>
          </tr>
          <tr>
            <td>2x 1 bustina</td>
            <td>zucchero vanigliato</td>
          </tr>
          <tr>
            <td>2x 1 pizzico</td>
            <td>sale</td>
          </tr>
          <tr>
            <td>2x 80ml</td>
            <td>olio di semi</td>
          </tr>
          <tr>
            <td>2x 180ml</td>
            <td>latte vegetale</td>  
          </tr>
          <tr style="height: 15px;"></tr>
          <tr>          
            <td colspan="2"><b>Crema al mascarpone</b></td>
          </tr>
          <tr>
            <td>250gr</td>
            <td>mascarpone</td>
          </tr>
          <tr>
            <td>1</td>
            <td>limone scorza e succo</td>
          </tr>
          <tr>
            <td>125gr</td>
            <td>panna da montare</td>
          </tr>
          <tr>
            <td>70gr</td>
            <td>zucchero a velo</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera da 24cm</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Iniziate preparando le briciole croccanti: Mettete tutti gli ingredienti asciutti in una ciotola e mescolate tutto. Poi aggiungete la margarina fusa e aiutandovi con una forchetta mescolate il tutto creando delle briciole e mettete da parte.
![](briciole.jpg "frangipani © Erica")

Poi preparate l'impasto morbido. Mettete tutti gli ingredienti asciutti in una ciotola e mescolate, poi aggiungete l'olio ed il latte vegetale e amalgamate bene il tutto.
![](impasto.jpg "frangipani © Erica")

Prendete una tortiera a cerniera da massimo 24cm precedentemente imburrata ed infarinata. Mettete alla base l'impasto morbido, livellate bene. Poi prendete le briciole e sbriciolate il tutto sull'impasto morbido.
![](tegliasopra.jpg "frangipani © Erica")

Infornate nel forno preriscaldato a 175°C statico per ca. 35min, mi raccomando fate sempre la prova stecchino. Poi fatela raffreddare prima di toglierla dalla tortiera.
![](sfornatasopra.jpg "frangipani © Erica")

Quando la torta si sarà raffreddata preparate l'impasto una seconda volta esattamente come descritto sopra, mettete nella stessa teglia precedentemente imburrata ed infarinata.
![](tegliasotto.jpg "frangipani © Erica")

Infornate a 175°C per ca. 30min.
![](sfornatasotto.jpg "frangipani © Erica")

Nel frattempo che tutte e due le torte si raffreddano completamente preparate la crema. Mettete il mascarpone in una ciotola, aggiungete la scorza ed il succo del limone e mescolate aiutandovi con un leccapentole. Poi iniziate a montare la panna. Quando è semimontata aggiungete lo zucchero a velo poco a poco e continuate a montare finché la panna sarà bella ferma. Poi aggiungete il mascarpone e date una mescolata velocissima con le fruste elettriche.
![](crema.jpg "frangipani © Erica")

Adesso mettete la torta solo morbida sul piatto da portata. Se volete potete bucherellarla e bagnare con una bagna a vostro piacere. Mettete tutta la crema al centro della torta.
![](farcire.jpg "frangipani © Erica")

Poi mettete l'altra torta di sopra, quella con le briciole croccanti. Vi conviene preparare questa torta il giorno prima, così ha il tempo di rapprendersi bene in frigo. Prima di servirla una bella spolverata di zucchero a velo e se volete decorate con qualche fettina di limone e qualche fogliolina di menta o di melissa.
![](risultato.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>
