---
title: "Quadrotti alle Prugne"
date: 2015-09-06
tags:
- torta
- prugne
- dolci
categories:
- Dolce
- Torte
---
![](header.jpg "frangipani © Erica")

Rieccomi qua dopo le nostre prime vacanze con i nostri due figli, la piccola ma grande peste ed il piccolo angioletto... Ci volevano proprio! In Italia faceva ancora caldissimo, 35°C... arriviamo qua e fa freschetto! Ho tirato fuori le giacchette, brrrr. Di mattina c'è nebbia, poi di pomeriggio esce il sole, ma c'è proprio profumo di autunno! Con l'autunno arrivano anche i dolci più sostanziosi e pesantini. Al momento ci sono le prugne ottime e i dolci con le prugne sono una meraviglia. Questo dolce ha tutte le consistenze: sotto una pasta tipo pane bella morbida, sopra le prugne succose e per finire la granella croccante, mmmmm!


<div id="wrapper" style="text-align: center">    
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Pasta "lievitata"</b></td>
          </tr>
          <tr>
            <td>225gr</td>
            <td>Quark o Crème Fraîche</td>
          </tr>
          <tr>
            <td>500gr</td>
            <td>farina</td>
          </tr>
          <tr>
            <td>200gr</td>
            <td>zucchero</td>
          </tr>
          <tr>
            <td>1 bustina</td>
            <td>zucchero vanigliato</td>
          </tr>
          <tr>
            <td>1 bustina</td>
            <td>lievito per dolci</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>9 cucchiai</td>
            <td>latte</td>
          </tr>
          <tr>
            <td>9 cucchiai</td>
            <td>olio di girasole</td>
          </tr>
          <tr style="height: 15px;"></tr>
          <tr>          
            <td colspan="2"><b>Farcitura</b></td>
          </tr>
          <tr>
            <td>1.5kg</td>
            <td>prugne</td>
          </tr>
          <tr>
            <td>3 cucchiai</td>
            <td>zucchero</td>
          </tr>
          <tr>
            <td>1/2 cucchiaino</td>
            <td>cannella</td>
          </tr>
          <tr style="height: 15px;"></tr>
          <tr>          
            <td colspan="2"><b>Granella croccante</b></td>
          </tr>
          <tr>
            <td>300gr</td>
            <td>farina</td>
          </tr>
          <tr>
            <td>200gr</td>
            <td>burro freddo</td>
          </tr>
          <tr>
            <td>125gr</td>
            <td>zucchero</td>
          </tr>
          <tr>
            <td>1 bustina</td>
            <td>zucchero vanigliato</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr style="height: 15px;"></tr>
          <tr>          
            <td colspan="2"><b>Dopo la cottura</b></td>
          </tr>
          <tr>
            <td>50gr</td>
            <td>burro</td>
          </tr>
          <tr>
            <td>3 cucchiai</td>
            <td>zucchero</td>
          </tr>
          <tr>
            <td>1/2 cucchiaino</td>
            <td>cannella</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera da ca. 27x38cm</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Iniziate preparando la granella croccante: Mettete tutti gli ingredienti in una ciotola capiente e iniziate ad impastare. Non compattate tutto l'impasto, ma create delle briciole. Poi mettetele in frigo finché serviranno.
![](crumble.jpg "frangipani © Erica")

Poi lavate ed asciugate le prugne, tagliatele a metà e togliete il nocciolo. Mettete da parte anche queste.
![](prugne.jpg "frangipani © Erica")

Per ultimo preparate la pasta "lievitata" che poi non è lievitata, viene chiamata anche finta pasta lievitata. Allora, mettete tutti gli ingradienti in una ciotola capiente e impastate il tutto con le mani o nella planetaria.
![](impasto.jpg "frangipani © Erica")

Prendete la teglia ed imburratela bene. Poi mettete l'impasto nella teglia e aiutandovi con le mani stendetela.
![](teglia.jpg "frangipani © Erica")

A questo punto dobbiamo fare una prima cottura in bianco della base della torta. Quindi infornate la teglia nel forno preriscaldato statico a 180°C per ca. 10min o almeno finché la superficie dell'impasto si sarà dorata leggermente.
![](cotturainbianco.jpg "frangipani © Erica")

Ricoprite tutto con le prugne. Mescolate 3 cucchiai di zucchero con mezzo cucchiaino di cannella e cospargetelo sulle prugne.
![](teglia1.jpg "frangipani © Erica")

Poi finite con la granella croccante.
![](teglia2.jpg "frangipani © Erica")

A questo punto rimettete la teglia in forno per altri 30-40min o almeno fino a quando la superficie sarà diventata bella croccante. Quando avrete sfornato la torta, fate sciogliere il burro e a parte mescolate lo zucchero con la cannella. Poi fate colare il burro sciolto su tutta la torta, distribuendolo bene e finite con lo zucchero e cannella.
![](sfornata.jpg "frangipani © Erica")

A questo punto fate riposare la torta per almeno un'oretta. Poi tagliatela a quadrotti e servitela ancora tiepida.
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>