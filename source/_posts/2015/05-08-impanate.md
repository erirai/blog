---
title: "Impanate"
date: 2015-05-08
tags:
- panificati
- vegan
categories:
- Salato
- Panificati
lang: it
---
![](header.jpg "frangipani © Erica")

> Grazie Mamma per le Impanate!

Oggi mia Mamma ha preparato le Impanate! Sono come dei Calzoni ma più grandi e più buoni. Si possono farcire con qualsiasi cosa, ma io vi consiglio di farcirle soprattutto con broccoli o cavolfiore, patate, cipolla e olive nere... queste sono la fine del mondo!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Impasto per Pane</b></td>
          </tr>
          <tr>
            <td>1kg</td>
            <td>farina</td>
          </tr>
          <tr>
            <td>6 cucchiaini</td>
            <td>sale</td>
          </tr>
          <tr>
            <td>1 bustina</td>
            <td>lievito di birra secco</td>
          </tr>
          <tr>
            <td>ca. 600ml</td>
            <td>acqua</td>
          </tr>
          <tr style="height: 15px;"></tr>
          <tr>          
            <td colspan="2"><b>Ripieno</b></td>
          </tr>
          <tr>
            <td>spinaci lessi</td>
          </tr>
          <tr>      
            <td>coste lesse</td>
          </tr>
          <tr>      
            <td>patate soffritte</td>
          </tr>
          <tr>
            <td>cipolla soffritta</td>
          </tr>
          <tr>
            <td>broccoli lessi</td>
          </tr>
          <tr>
            <td>cavolfiore lesso</td>
          </tr>      
          <tr>
            <td>olive nere</td>
          </tr>
          <tr>      
            <td>pomodorini</td>
          </tr>
          <tr>      
            <td>mozzarella</td>        
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Preparate la pasta di pane mettendo la farina, il sale ed il lievito nella planetaria poi mescolate un po' e sempre mescolando aggiungete l'acqua. Lasciate impastare finché l'impasto si staccherà dalle pareti della ciotola. Se l'impasto è troppo duro aggiungete ancora acqua, se è troppo mollo aggiungete farina. Poi mettete l'impasto su di un piano di lavoro infarinato e lavoratelo con le mani ancora per qualche minuto. Mettete l'impasto in una ciotola capiente, copritela bene e mettete a lievitare in un luogo caldo e riparato per almeno due ore o finché avrà raddoppiato il suo volume.

Nel frattempo preparate tutto per il ripieno. Allora, lessate gli spinaci, le coste, i broccoli ed il cavolfiore, tutto separatemente. Poi pelate le patate, tagliatele a fettine e fatele soffriggere con poco olio a temperatura moderata finché saranno cotte. Tagliate le cipolle a fettine e fate soffriggere anche queste a tempratura moderata finché sono cotte. Tagliate a pezzettini i pomodorini e la mozzarella e snocciolate le olive.
![](verdure.jpg "frangipani © Erica")

Passate le due ore prendete l'impasto del pane.
![](impasto.jpg "frangipani © Erica")

Prendete un pezzo dell'impasto, ungete il piano di lavoro e le mani con dell'olio di semi e stendete sempre con le mani l'impasto. Poi farcitelo a vostro piacere... io vi consiglio di mettere sempre le patate, la cipolla e le olive e poi variate con le verdure. P.e. broccoli, patate, cipolle e olive, o spinaci, patate, cipolle e olive, o anche solo pomodorini e mozzarella.
![](farcire.jpg "frangipani © Erica")

Poi chiudete e sigillate bene i bordi ma lasciate un buchino sulla superfice.
![](chiuse.jpg "frangipani © Erica")

Infornate le Impanate nel forno preriscaldato a 220°C per ca. 20min o almeno finché la superfice sarà ben cotta. Appena le avrete sfornate, copritele con una coperta per ca. 15min, in questo modo saranno belle morbide.
![](sfornate.jpg "frangipani © Erica")

Le Impanate sono buone sia calde che fredde, ma vanno benissimo anche il giorno dopo!
![](risultato.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>
