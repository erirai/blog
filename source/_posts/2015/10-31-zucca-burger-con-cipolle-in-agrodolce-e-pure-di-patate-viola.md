---
title: "Zucca Burger con Cipolle in Agrodolce e Puré di Patate Viola"
date: 2015-10-31
tags:
- piatto unico
- burger
- zucca
- patate
- vegan
categories:
- Salato
- "Piatti Unici"
---
![](header.jpg "frangipani © Erica")

> Happy Halloween a Tutti!

I panini al latte per i burger sono pronti, adesso dobbiamo preparare solo quello che serve per farcire quei buonissimi panini. Praticamente sono delle fette di zucca impanate, delle cipolle stufate in agrodolce, ma voi sbizzarritevi! Io ho preso la zucca Butternut, che è perfetta da tagliare a fette. Come sempre vi do solo gli ingredienti senza le dosi, dipende da quante persone siete...


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>zucca impanata</b></td>
          </tr>
          <tr>
            <td>zucca Butternut</td>
          </tr>
          <tr>
            <td>farina</td>
          </tr>
          <tr>
            <td>acqua fredda</td>
          </tr>
          <tr>
            <td>pangrattato</td>
          </tr>
          <tr>
            <td>sale</td>
          </tr>
          <tr style="height: 15px;"></tr>
          <tr>          
            <td colspan="2"><b>cipolle in agrodolce</b></td>
          </tr>
          <tr>
            <td>cipolle rosse</td>
          </tr>
          <tr>
            <td>concentrato di pomodoro</td>
          </tr>
          <tr>
            <td>aceto di mele</td>
          </tr>
          <tr>
            <td>olio evo</td>
          </tr>
          <tr>
            <td>sale</td>
          </tr>
          <tr style="height: 15px;"></tr>
          <tr>          
            <td colspan="2"><b>puré di patate</b></td>
          </tr>
          <tr>
            <td>patate viola</td>
          </tr>
          <tr>
            <td>latte</td>
          </tr>
          <tr>
            <td>margarina</td>
          </tr>
          <tr>
            <td>noce moscata</td>
          </tr>
          <tr>
            <td>sale</td>
          </tr>
          <tr style="height: 15px;"></tr>
          <tr>          
            <td colspan="2"><b>inoltre</b></td>
          </tr>
          <tr>
            <td>panini al latte con semi di zucca</td>
          </tr>
          <tr>
            <td>salse a vostro piacere</td>
          </tr>
          <tr>
            <td>songino</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Tagliate la zucca a fette da ca. 1cm di spessore. Se volete la sbucciate, ma potete anche lasciarla se avete preso una zucca bio.
![](zucca.jpg "frangipani © Erica")

Preparate una pastella con acqua e farina, dovrà essre bella liscia, ne troppo densa, ne troppo liquida. Poi preparate due piatti uno con della farina e l'altro con il pangrattato. Prendete le fette di zucca infrarinatele e sbattetele per togliere la farina in eccesso, poi passatele nella pastella ed infine nel pangrattato. Mettete le fette di zucca impanate su di una leccarda con sotto della carta forno, mettete un filo d'olio e infornatele nel forno preriscaldato a 200°C ventilato per una mezz'oretta. Saranno pronte quando le potrete infilzare con una forchetta. Non vi dimenticate di salarle quando le avrete sfornate.
![](zuccapronta.jpg "frangipani © Erica")

Per le ciopolle in agrodolce, pelate e tagliate a fettine le cipolle. Prendete una padella con coperchio, mettete un filo d'olio evo e quando la padella sarà calda aggiungete le cipolle e un pizzico di sale. Fate soffriggere un pochettino, aggiungete un po' d'acqua, chiudete con un coperchio e fate andare a fiamma bassa finché le cipolle si saranno appassite. Se c'è bisogno aggiungete altra acqua. Verso fine cottura aggiungete un po' di concentrato di pomodoro e sfumate con un goccio di aceto di mele. Aggiustate di sale e appena tutta l'acqua si sarà asciugata le cipolle saranno pronte.
![](cipolle.jpg "frangipani © Erica")

Fate bollire le patate in abbondante acqua salata, quando sono cotte, pelatele e schiacciatele con lo schiacciapatate direttamente in una pentola. Per un chilo di patate ci vogliono ca. 2dl di latte e 50gr di margarina, voi regolatevi secondo le quantità delle patate. Mettete il latte ed il burro in un pentolino e portatelo ad ebollizione, aggiungete una bella grattugiata di noce moscata e un po' di sale. Poi versate il latte bollente nella pentola con le patate schiacciate e mescolate con un cucchiaio di legno finché tutto si sarà amalgamanto bene.
![](pure.jpg "frangipani © Erica")

Adesso non vi resta che tagliare a metà i panini al latte con i semi di zucca, mettere un po' di salsine, la zucca impanata, le cipolle in agrodolce e un po' di songino... o naturalmente come desiderate voi. Accompagnate il tutto con il puré di patate viola.
![](risultato.jpg "frangipani © Erica")



<h4>Buon appetito
  <font color="red">
    <i class="fa fa-smile-o"></i>
  </font>
</h4>