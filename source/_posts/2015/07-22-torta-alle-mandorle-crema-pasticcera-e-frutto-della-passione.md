---
title: "Torta alle Mandorle vegana farcita con Crema Pasticcera e Frutto della Passione"
date: 2015-07-22
tags:
- torta
- mandorle
- crema pasticcera
- dolci
- festa della mamma
- vegan
categories:
- Dolce
- Torte
lang: it
---
![](header.jpg "frangipani © Erica")

Tanti auguri a me, tanti auguri aaa meee... Oggi compio 28 anni e mi avvicino sempre più ai 30!!! Aaaaaaaaaaaaaaaaaaaaaaaaaaaa!!! Sta sera mangeremo la Pizza fatta in casa e come dolce questa torta meravigliosa. È un'esplosione di gusti... c'è la mandorla, il marzapane, la vaniglia, il limone e poi il frutto della passione! Meravigliosa...


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Torta alle Mandorle</b></td>
          </tr>
          <tr>
            <td>380gr</td>
            <td>farina di farro bianca (tipo 630)</td>
          </tr>
          <tr>
            <td>100gr</td>
            <td>mandorle macinate</td>
          </tr>
          <tr>
            <td>200gr</td>
            <td>zucchero</td>
          </tr>
          <tr>
            <td>1 bustina</td>
            <td>zucchero vanigliato</td>
          </tr>
          <tr>
            <td>1 bustina</td>
            <td>lievito per dolci</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>1</td>
            <td>limone solo la scorza</td>
          </tr>
          <tr>
            <td>120ml</td>
            <td>olio di semi</td>
          </tr>
          <tr>
            <td>400ml</td>
            <td>acqua naturale</td>
          </tr>
          <tr style="height: 15px;"></tr>
          <tr>          
            <td colspan="2"><b>Crema Pasticcera</b></td>
          </tr>
          <tr>
            <td>500ml</td>
            <td>latte vegetale alla vaniglia</td>
          </tr>
          <tr>
            <td>100gr</td>
            <td>zucchero</td>
          </tr>
          <tr>
            <td>70gr</td>
            <td>farina</td>
          </tr>
          <tr>
            <td>30gr</td>
            <td>maizena o simile</td>
          </tr>
          <tr>
            <td>1</td>
            <td>limone solo la scorza</td>
          </tr>
          <tr>
            <td>1</td>
            <td>stecca di vaniglia</td>
          </tr>
          <tr style="height: 15px;"></tr>
          <tr>          
            <td colspan="2"><b>Bagna & co.</b></td>
          </tr>
          <tr>
            <td>6</td>
            <td>frutti della passione</td>
          </tr>
          <tr>
            <td>qb</td>
            <td>succo di frutta</td>
          </tr>
          <tr>
            <td>200gr</td>
            <td>marzapane</td>
          </tr>
          <tr>
            <td>qb</td>
            <td>mandorle in scaglie</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera da 24-26cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Iniziate preparando la torta alle mandorle: mettete tutti gli ingredienti asciutti in una ciotola e mescolate tutto con la frusta a mano. Poi aggiungete tutti i liquidi e mescolate finché tutto si sarà amalgamato. Poi versate l'impasto in una tortiera da 24-26cm precedentemente imburrata ed infarinata (o dividete l'impasto in tre teglie).
![](teglia.jpg "frangipani © Erica")

Poi infornate nel forno ventilato preriscaldato a 160°C per ca. 45min, fate sempre la prova stecchino. Poi toglietela dalla tortiera e fatela raffreddare completamente.
![](tortapronta.jpg "frangipani © Erica")

Mentre la torta cuoce in forno, preparate la crema pasticcera. È una crema pasticcera vegan, quindi senza uova e con il latte vegetale. Mettete il latte vegetale in un pentolino abbastanza grande, poi tagliate a metà la stecca di vaniglia ed estraete con un coltello i semini, mettete sia i semini che la stecca nel latte e poi aggiungete la scorza del limone tagliata con un pelapatate. Poi fate scaldare il latte a fuoco lento, ma senza farlo bollire. Nel frattempo mettete il resto degli ingredienti in una coppa e mescolate il tutto. Quando il latte sarà caldo, versatelo a filo nelle farine sempre mescolando, facendo attenzione a non creare grumi. Poi versate il tutto di nuovo nel pentolino.
![](cp.jpg "frangipani © Erica")

Mettete il pentolino sui fornelli e a fuoco moderato fate addensare la crema, mescolate sempre se no si attacca. Quando è pronta, toglite le scorze del limone e la stecca di vaniglia e versate la crema in una coppa.
![](cppronta.jpg "frangipani © Erica")

Ricoprite la crema con la pellicola trasparente, in questo modo la superfice non si seccherà e fate raffreddare completamente.
![](pellicola.jpg "frangipani © Erica")

Preparate la bagna: tagliate a metà i frutti della passione ed aiutandovi con un colino ed un cucchiaino estraete tutto il succo, non prendete i semini che nella torta potrebbero dare fastidio.
![](succo.jpg "frangipani © Erica")

Poi aggiungete del succo di frutta quanto basta per bagnare tutti gli strati della torta. Poi tagliate la torta in tre parti.
![](tortatagliata.jpg "frangipani © Erica")

Adesso iniziamo a comporre la torta. Mettete l'ultimo strato della trota su di un piatto da portata (se non volete sporcare il piatto, coprite tutto il bordo con della pellicola, che poi toglierete prima di servire la torta). Bagnate con la bagna la base della torta, poi mettete un po' di crema pasticcera. Adesso stendete col mattarello il marzapane aiutandovi con un po' di zucchero a velo per non farlo attaccare. 
![](marzapane.jpg "frangipani © Erica")

Ricavatene due dischi leggermente più piccoli della torta e mettetene uno sulla crema pasticcera.
![](farcire.jpg "frangipani © Erica")

Poi bagnate una parte del secondo disco della torta e mettetelo sul marzapane. Adesso ripetete l'operazione precedente.
![](farcita.jpg "frangipani © Erica")

Quando avete finiti di farcire la torta, ricoprite con un velo sottile di crema pasticcera tutta la torta e con la mano fate aderire le mandorle in scaglie.
![](ricoprire.jpg "frangipani © Erica")

Adesso mettete la torta in frigo finché la servirete...
![](risultato.jpg "frangipani © Erica")


<h3>
  <font color="#FFCC00">
    <i class="fa-regular fa-lightbulb"></i>
  </font> P.S.
</h3>

Preparate la torta il giorno prima e lasciatela in frigo almeno per tutta la notte, questa torta deve essere fredda quando la mangerete...

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>