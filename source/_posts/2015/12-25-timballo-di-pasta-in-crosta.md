---
title: "Timballo di Pasta in Crosta"
date: 2015-12-25
tags:
- pasta
- piatto unico
- primi
- pasta sfoglia
- natale
categories:
- Salato
- "Piatti Unici"
lang: it
---
![](header.jpg "frangipani © Erica")

La sera di Natale ceniamo a casa nostra con i miei, dopo che a pranzo siamo stati a casa di mio marito... quindi non ho tanto tempo per preparare qualcosa di buono il giorno di natale stesso. Mi serviva qualcosa da poter preparare il giorno prima e mettere in frigo. Ed ecco quà la ricetta salva-natale: il Timballo di Pasta in Crosta! È fantastico perché si può preparare il giorno prima e si inforna poi quando serve. Si può condire come si vuole, con o senza carne, con le verdure, con il sugo o con i formaggi... e fa molta scena! Io ho preparato la versione classica vegetariana: Penne condite con una salsa al pomodoro con un soffritto di sedano, carote e cipolla, dei piselli e delle polpettine di pane. Il tutto avvolto con della pasta sfoglia... mmm non vedo l'ora di mangiarlo. È proprio un piatto per le feste, che va benissimo come piatto unico. Come contorno si possono fare delle verdure saltate in padella o dei carciofi arrostiti... Ma credetemi, dopo una fetta di questo timballo sarete già sazi...


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Polpette di Pane</b></td>
          </tr>
          <tr>
            <td>350gr</td>
            <td>pane raffermo</td>
          </tr>
          <tr>
            <td>qb</td>
            <td>latte o acqua</td>
          </tr>
          <tr>
            <td>1</td>
            <td>uovo grande</td>
          </tr>
          <tr>
            <td>4 cucchiai</td>
            <td>parmigiano grattugiato</td>
          </tr>
          <tr>
            <td>qb</td>
            <td>pan grattato</td>
          </tr>
          <tr>
            <td>qb</td>
            <td>prezzemolo</td>
          </tr>
          <tr>
            <td>qb</td>
            <td>erba cipollina</td>
          </tr>
          <tr>
            <td>1 pizzico</td>
            <td>sale e pepe</td>
          </tr>
          <tr style="height: 15px;"></tr>
          <tr>          
            <td colspan="2"><b>Condimento & Crosta</b></td>
          </tr>      
          <tr>
            <td>1kg</td>
            <td>pasta corta</td>
          </tr>
          <tr>
            <td>2 bottiglie</td>
            <td>passata di pomodoro</td>
          </tr>
          <tr>
            <td>3-4 stecche</td>
            <td>sedano</td>
          </tr>
          <tr>
            <td>2</td>
            <td>carote</td>
          </tr>
          <tr>
            <td>1 cipolla</td>
            <td>grande</td>
          </tr>
          <tr>
            <td>300gr</td>
            <td>piselli</td>
          </tr>
          <tr>
            <td>qb</td>
            <td>basilico</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>200gr</td>
            <td>mozzarella</td>
          </tr>
          <tr>
            <td>qb</td>
            <td>parmigiano grattugiato</td>
          </tr>
          <tr>
            <td>qb</td>
            <td>pasta sfoglia già pronta</td>      
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 10 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Tagliate a pezzettoni il pane e mettetelo in ammollo nel latte o nell'acqua (io ho fatto un po' e un po'). Quando il pane sarà bello bagnato, strizzatelo e mettetelo in una ciotola. Aggiungete l'uovo, il parmigiano grattugiato, 2 cucchiai di pan grattato, il prezzemolo, l'erba cipollina, aggiustate di sale e pepe e impastate. Se serve ancora pan grattato aggiungetelo!
![](impastopolpette.jpg "frangipani © Erica")

Adesso formate le polpettine, devono essere piccoline... Mettete le polpette su di una leccarda con sotto della carta forno oleata.
![](teglia.jpg "frangipani © Erica")

Infornatele nel forno preriscaldato ventilato a 180°C per 15min ca. Potete anche friggerle se lo preferite...
![](polpettinepronte.jpg "frangipani © Erica")

Dunque preparate il soffritto per il sughetto. Tritate molto finemente la cipolla, il sedano e le carote. Prendete una padella grande o una pentola, cosa preferite, e fate soffriggere la cipolla con un filo d'olio ed un pizzico di sale. Quando la cipolla si sarà dorata aggiungete il sedano e le carote e fate rosolare per qualche minuto. Adesso aggiungete i piselli, mescolate e versateci la passata di pomodoro. Allungate con un po' d'acqua, aggiustate di sale e fate andare a fuoco lento finché il sugo si sarà addensato un po'. Se volete quando il sugo sarà pronto, versateci le polpette, facendo molta attenzione a non romperle, se no le lasciate in bianco e le aggiungete così poi nel timballo.
![](sugo.jpg "frangipani © Erica")

Portate ad ebollizione abbondante acqua, salatela e buttate la pasta. Quando sarà ancora al dente scolatela e versatela nella pentola, aggiungete il sughetto, non deve essere troppo sugosa la pasta, se no si bagnerà troppo la pasta sfoglia, deve essere condita ma non troppo.
![](pastacondita.jpg "frangipani © Erica")

Rivestite una teglia rotonda a cerniera abbastanza grande (o ne fate due) con la pasta sfoglia lasciando di sotto la carta forno. Mettete qualche mestolo di pasta nella teglia, aggiungete qualche cubetto di mozzarella, le polpettine, un pochettino di sughetto e una spolverata di parmigiano grattugiato.
![](timballo1.jpg "frangipani © Erica")

Ricoprite con altra pasta e ripetete la procedura precedente. Finite con uno strato di pasta.
![](timballo2.jpg "frangipani © Erica")

Se lo preparate il giono prima è importante fare raffreddare bene la pasta. Quando sarà fredda prendete un disco di pasta sfoglia e ricoprite la pasta. Sigillate bene i bordi e fate un buchino al centro. Se vi è avanzata un po' di pasta sfoglia fate delle stelline e mettetele sul timballo, questo darà un tocco di natale in più. Se volete spennellate con l'uovo.
![](timballochiuso.jpg "frangipani © Erica")

Adesso infornate a 180°C per 45min, ca.
![](risultato1.jpg "frangipani © Erica")

![](risultato2.jpg "frangipani © Erica")



<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
