---
title: "Mostarda d'Uva"
date: 2014-10-17
tags:
- dolci al cucchiaio
- dolci
- semolino
- mandorle
- uva
- vegan
categories:
- Dolce
- "Dolci al cucchiaio, Gelati..."
---
![](header.jpg "frangipani © Erica")

Domenica scorsa siamo stati a casa di mia suocera e in giardino avevano un casino d'uva che andava raccolta, quindi ci siamo messi a fare la "vendemmia". È quel tipo d'uva scura con la buccia molto spessa e abbastanza agra che da mangiare è un po' difficile, allora abbiamo deciso di fare il mosto. Con una parte del mosto ho fatto la gelatina d'uva. Il procedimento è esattamento lo stesso a quello della marmellata, io ci ho aggiunto anche la cannella e la vaniglia. Con il resto del mosto mia mamma ed io abbiamo fatto la mostarda. Sono sicura che ogni famiglia ha la propria ricetta, io vi do quella di mia nonna!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>2l</td>
            <td>mosto d'uva</td>
          </tr>
          <tr>
            <td>1 cucchiaino colmo</td>
            <td>bicarbonato</td>
          </tr>
          <tr>
            <td>12 cucchiai</td>
            <td>semolino</td>
          </tr>
          <tr>
            <td>qb</td>
            <td>pinoli</td>
          </tr>
          <tr>
            <td>qb</td>
            <td>mandorle in granella</td>
          </tr>
          <tr>
            <td>qb</td>
            <td>cannella</td>
          </tr>
          <tr>
            <td>qb</td>
            <td>chiodi di garofano in polvere</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Prendete il mosto d'uva e mettetelo in una pentola capiente e portate ad ebollizione. Appena bolle aggiungete il bicarbonato, fate attenzione che fa molta schiuma e lasciate bollire ancora per qualche minuto. Questo procedimento serve a togliere una parte dell'acidità dell'uva.
![](mosto.jpg "frangipani © Erica")

La tradizione in realtà richiede non il bicarbonato ma la cenere delle viti, non avendola... Dopo togliete dai fuochi e lasciate riposare il mosto nella pentola stessa almeno per 24h. Passate le 24h accendete di nuovo i fornelli e appena bolle aggiungete il semolino sempre mescolando e abbassate la temperatura. Dopo un po' aggiungete la frutta secca e le spezie. Lasciate sui fuochi finché si rapprenderà bene, deve avere una consistenza tipo budino al semolino.
![](cuocere.jpg "frangipani © Erica")

Poi versate la mostarda su di un piatto da portata o dentro delle coppette monoporzione e cospargete ancora con della cannella. Non vi preoccupate che raffreddandosi si asciuga...
![](impiattare.jpg "frangipani © Erica")

Fate raffreddare un po' e poi se volete ricoprite con della frutta secca. Mangiatelo ancora tiepido!
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
