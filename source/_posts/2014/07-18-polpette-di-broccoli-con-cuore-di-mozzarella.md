---
title: Polpette di broccoli con cuore di mozzarella
date: 2014-07-18
tags:
- polpette
- broccoli
- mozzarella
- secondi
categories:
- Salato
- "Secondi Piatti e Contorni"
---
![](header.jpg "frangipani © Erica")

Ho trovato in Internet queste fantastiche polpette! Sulla foto sembravano buonissime, poi quel cuore di mozzarella filante... Si fanno anche molto velocemente ed è semplicissimo!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>1.5kg</td>
            <td>broccoli</td>
          </tr>
          <tr>
            <td>2 spicchi</td>
            <td>aglio</td>
          </tr>
          <tr>
            <td>qb</td>
            <td>peperoncino</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>2</td>
            <td>uova</td>
          </tr>
          <tr>
            <td>8 cucchiai</td>
            <td>pangrattato</td>
          </tr>
          <tr>
            <td>5 cucchiai</td>
            <td>parmigiano grattugiato</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>120gr</td>
            <td>mozzarella</td>
          </tr>
          <tr>
            <td>qb</td>
            <td>farina di mais</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 16 polpette</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Iniziate lavando e tagliando i broccoli, poi fateli lessare in acqua salata finché si saranno ammorbiditi. Io uso anche il gambo, voi potete prendere anche solo le cime. Quando saranno cotti fateli scolare bene! Prendete una padella, mettete abbastanza olio, il peperoncino, l'aglio e fate soffriggere tutto. A questo punto aggiungete i broccoli e fateli saltare per qualche minuto. Se c'è bisogno di sale, mettetelo adesso. Trasferite tutto in una coppa capiente e frullate i broccoli finché saranno belli cremosi.
![](broccoli.jpg "frangipani © Erica")

Dopo che i broccoli si saranno intiepiditi un pochettino aggiungete le uova, il pangrattato, il parmigiano grattugiato e amalgamate il tutto aiutandovi con un cucchiaio di legno.
![](impasto.jpg "frangipani © Erica")

Tagliate la mozzarella a pezzetti, vi serve un pezzo per ogni polpetta. Poi mettete della farina di mais, quella per la polenta, su di un piatto piano, vi servira per panare le polpette.
Per porzionare le polpette mi sono aiutata con il famoso e sempre utilissimo porzionatore per gelato. Prendete un po' dell'impasto, fate un foro al centro e infilateci un pezzetto di mozzarella.
![](mozzarella.jpg "frangipani © Erica")

Poi chiudete bene e cercate di formare una palla. Poi passatela nella farina di mais e riformate la palla. Io buttavo la polpetta da una mano all'altra velocemente, solo così non mi si è appiccicata tutta. Io le polpette le ho poi passate nel forno, quindi ho messo tutto su di una teglia con della carta forno.
![](teglia.jpg "frangipani © Erica")

Infornate le polpette nel forno ventilato preriscaldato a 180°C per 20min.
![](risultato.jpg "frangipani © Erica")


<h3>
  <font color="#FFCC00">
    <i class="fa fa-lightbulb-o"></i>
  </font> P.S.
</h3>

Queste polpette, come tutte le polpette si possono anche friggere, solo che secondo me sono troppo mollicce per friggerle e c'è il rischio che si rompino... Mi raccomando, i broccoli devono essere proprio asciutti, fate togliere tutta l'acqua! A me sembravano abbastanza asciutti, solo che sono uscite leggermente acquose, bo non lo so, forse dovevo mettere ancora più pangrattato... O forse invece di lessarli li potete cuocere a vapore (consiglio di mia mamma). Vedete voi!


<h4>Buon appetito
  <font color="red">
    <i class="fa fa-smile-o"></i>
  </font>
</h4>
