---
title: Fiori di Zucca ripieni di Mozzarella
date: 2014-03-19
tags:
- fiori di zucca
- mozzarella
- aperitivo
categories:
- Salato
- Aperitivi
lang: it
---
![](header.jpg "frangipani © Erica")

L'anno scorso ho inizato a comprare i fiori di zucca, ma sinceramente non sapevo come farli! Così ho pensato di riempirli con quello che avevo in frigo... e questo è il risultato! Non vi do le quantità degli ingredienti, perché dipende da quanti fiori di zucca avete. Per ogni fiore di zucca vi serve un pezzetto di ogni ingrediente...


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>fiori di zucca</td>
          </tr>
          <tr>
            <td>mozzarella</td>
          </tr>
          <tr>
            <td>sardine sott'olio o pomodori secchi</td>
          </tr>
          <tr>
            <td>basilico</td>
          </tr>
          <tr>
            <td>farina</td>
          </tr>
          <tr>
            <td>acqua</td>
          </tr>
          <tr>
            <td>sale</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Togliete il pistillo e le foglioline appuntite di sotto, facendo attenzione di non rompere il fiore. Tagliate a pezzetti la mozzarella e le sardine e spezzate le foglie di basilico, se sono piccole lasciatele intere.
![](ingredienti.jpg "frangipani © Erica")

Aprite il fiore facendo attenzione a non fare buchi e riempitelo con un pezzo di mozzarella, un pezzetto di sardina e una foglia di basilico, poi chiudete bene.
![](riempire.jpg "frangipani © Erica")

![](chiusi.jpg "frangipani © Erica")

Ora preparate la pastella. Prendete una coppetta larga e mettete ca. 6 cucchiai di farina e aggiungete poca acqua alla volta, finché avrete una pastella bella densa. Non fatela troppo liquida, se no non rimane attaccata ai fiori di zucca.
![](pastella.jpg "frangipani © Erica")

Prendete una padella e versateci un po' di olio di semi e fatelo riscaldare. Immergete i fiori ripieni nella pastella, facendo attenzione che il fiore rimanga chiuso, in modo che la mozzarella non fuoriesca e friggeteli a temperatura moderata.
![](impastellare.jpg "frangipani © Erica")

![](friggere.jpg "frangipani © Erica")

Quando sono pronti, fateli riposare un attimo su della carta assorbente e salateli leggermente (ricordatevi che all'interno c'è la sardina che è già salata).
![](fritti.jpg "frangipani © Erica")

Serviteli ancora caldi!
![](risultato.jpg "frangipani © Erica")



<h4>Buon appetito
  <font color="red">
    <i class="fa fa-smile-o"></i>
  </font>
</h4>