---
title: Risotto alla Parmigiana di Melanzane
date: 2014-06-03
tags:
- primi
- riso
- melanzane
categories:
- Salato
- "Primi Piatti"
lang: it
---
![](header.jpg "frangipani © Erica")

Qualche tempo fa alla "Prova del Cuoco" ho visto questa ricetta e sono rimasta a bocca aperta con la colina in bocca... Per questo non ho proprio pensato di scrivermi gli ingredienti, talmente ero affascinata! Quindi ho improvvisato...


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>180gr</td>
            <td>riso per risotti</td>
          </tr>
          <tr>
            <td>1</td>
            <td>melanzana piccola</td>
          </tr>
          <tr>
            <td>2</td>
            <td>spicchi d'aglio</td>
          </tr>
          <tr>
            <td>1 mazzolino</td>
            <td>basilico</td>
          </tr>
          <tr>
            <td>qb</td>
            <td>pinoli</td>
          </tr>
          <tr>
            <td>qb</td>
            <td>parmigiano</td>
          </tr>
          <tr>
            <td>100gr</td>
            <td>pomodorini ciliegino</td>
          </tr>
          <tr>
            <td>1 cucchiaio raso</td>
            <td>zucchero di canna</td>
          </tr>
          <tr>
            <td>qb</td>
            <td>acqua</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>olio d'oliva</td>   
          </tr>
        </tbody>
      </table>
      <br></br>
      <i class="pull-right" style="font-size: 80%;">per 2 persone</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

La ricetta a se è molto facile anche se abbastanza articolata. Prima d'iniziare a fare il risotto bisogna preparare le melanzane, i pomodorini ed il pesto. Iniziamo a preparare le melanzane:
Prendete una padella antiaderente con i bordi alti, dove poi cuocerete anche il risotto (o una padella normale e poi cuocete il risotto in una pentola). Mettete und filo d'olio d'oliva e i due spicchi d'aglio e fateli soffriggere. Quando si saranno dorati, aggiungete la melanzana precedentemente tagliata a piccoli cubetti e un pizzico di sale. Mettete il coperchio e fate appassire le melanzane a fuoco basso. Quando sono pronte, mettete in una coppetta e mettetele da parte. 
![](melanzanepezzi.jpg "frangipani © Erica")

Se volete potete passare il mixer ad immersione per un attimo, giusto per renderli più cremosi (io l'ho fatto dopo che ho fatto il pesto, con il mixer ancora "sporco" di pesto).
![](melanzanemixer.jpg "frangipani © Erica")

Dopo passiamo ai pomodorini. Tagliate i pomodorini a metà e metteteli in una pirofila e cospargeteli con un filo d'olio d'oliva, un po' di sale e per finire lo zucchero di canna ed infornateli a 160°C (ventilato) per mezz'oretta. In questo modo avrete dei fantastici pomodorini caramellati.
![](pomodorini.jpg "frangipani © Erica")

Per finire preparate il pesto. Io lo faccio ad occhio, non ho delle dosi precise... Allora mettete il basilico, i pinoli, il parmigiano, un pizzico di sale e l'olio d'oliva in una coppetta e poi mixate tutto con il mixer ad immersione. Se è troppo asciutto aggiungete ancora olio o dell'acqua fredda.
![](pesto.jpg "frangipani © Erica")

Adesso iniziate a preparare il risotto. Prendete la padella dove avevate preparato le melanzane (o un'altra pentola), mettete un filo d'olio e fate tostare il riso, poi aggiungete un po' d'acqua e le melanzane e fate cuocere a fuoco basso, di tanto in tanto aggiungete dell'acqua finché il risotto sarà cotto.
![](risotto.jpg "frangipani © Erica")

Poi togliete dai fornelli la padella e mantecate il risotto col pesto, la mozzarella di bufala tagliata a pezzettini ed i pomodorini caramellati (lasciate da parte qualche pomodorino per la decorazione del piatto).
![](mantecato.jpg "frangipani © Erica")

Servite il risotto subito, che è ancora filante e finite il piatto con qualche pomodorino caramellato.
![](risultato.jpg "frangipani © Erica")



<h4>Buon appetito
  <font color="red">
    <i class="fa fa-smile-o"></i>
  </font>
</h4>