---
title: Torta vegana al Cioccolato a forma di Baffo
date: 2014-11-13
tags:
- cioccolato
- vegan
categories:
- Dolce
- Torte
lang: it
---
![](../2014-11-13-torta-baffo/header.jpg "frangipani © Erica")

>Buon 55° Compleanno Papà!!!

Mio Papà oggi compie 55 anni e per l'occasione gli ho preparato una torta a forma di baffo dato che lui porta un bel baffo... Per preparare il tutto serve una torta rotonda e tre muffin. Io vi darò la ricetta per la torta, i muffin li potete fare come volete voi, volendo potete fare un po' d'impasto in più e fare i tre muffin con lo stesso impasto... a voi la scielta. Il baffo l'ho ricoperto con del semplice cioccolato fondente, ma volendo potete prendere anche della crema di burro al cioccolato o una bella ganache. Per il resto ho usato della pasta di zucchero, anche per questo va benissimo della crema di burro colorata e altri decori. Come sempre io vi mostro come l'ho fatto io, ma alla fine vi do l'idea e voi fate come vi viene meglio!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Torta al cioccolato</b></td>
          </tr>
          <tr>
            <td>500gr</td>
            <td>farina</td>
          </tr>
          <tr>
            <td>400gr</td>
            <td>zucchero</td>
          </tr>
          <tr>
            <td>1 cucchiaio</td>
            <td>lievito per dolci</td>
          </tr>
          <tr>
            <td>2 bustine</td>
            <td>zucchero vanigliato</td>
          </tr>
          <tr>
            <td>5 cucchiai</td>
            <td>olio di semi</td>
          </tr>
          <tr>
            <td>4 cucchiai colmi</td>
            <td>cacao amaro in polvere</td>
          </tr>
          <tr>
            <td>500gr</td>
            <td>latte di cocco</td>
          </tr>
          <tr>   
            <td>1 pizzico</td>
            <td>sale</td>
          </tr>
          <tr>
            <td>200gr</td>
            <td>cioccolato fondente a pezzetti</td>
          </tr>
          <tr style="height: 15px;"></tr>
          <tr>          
            <td colspan="2"><b>Decorazioni</b></td>
          </tr>
          <tr>
            <td>300gr</td>
            <td>cioccolato fondente (64%)</td>
          </tr>
          <tr>
            <td>qb</td>
            <td>pasta di zucchero</td>     
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete tutti gli ingredienti per la torta, tranne il cioccolato a pezzetti, nella planetaria e mescolate il tutto finché tutti gli ingredienti saranno ben amalgamati. Se l'impasto risulterà troppo appiccicoso aggiungete altro latte. Poi aggiungete il cioccolato a pezzetti e mescolate a mano. Se fate i tre muffin con lo stesso impasto riempite prima i tre pirottini e il resto lo versate in una teglia rotonda da 24cm e infornate nel forno preriscaldato ventilato a 180°C per ca. 1h, mi raccomando fate sempre la prova stecchino.
![](../2014-11-13-torta-baffo/impasto.jpg "frangipani © Erica")

Fate raffreddare completamente la torta prima di procedere.
![](../2014-11-13-torta-baffo/torta.jpg "frangipani © Erica")

Nel frattempo su di un foglio di carta disegnate un cerchio con lo stesso diametro della torta e disegnate una specie di yin yang e poi ritagliatelo. Potete anche stamparlo direttamente da Internet.
![](../2014-11-13-torta-baffo/yinyang.jpg "frangipani © Erica")

Poi appogiate una metà della mascherina sulla torta e tagliate con un coltello la torta seguendo la mascherina.
![](../2014-11-13-torta-baffo/tagliata.jpg "frangipani © Erica")

Mettete le due metà della torta su di una griglia con sotto della carta forno ma una metà la dovete girare in modo da fare tutti e due i baffi. Probabilmente dovrete livellare un po' la metà che avete girato in modo che stia bella ferma e drtitta. I pezzi che avete tagliato vita li potete mettere sull'altro lato liscio così darete un po' di volume al baffo e non sarà liscio. Poi fate sciogliere il cioccolato fondente e versatelo sui baffi. Coprite bene anche tutti i bordi. Poi prendete un tarocco a zig zag e iniziate a dare un effetto tipo baffi/peli.
![](../2014-11-13-torta-baffo/tarocco.jpg "frangipani © Erica")

![](../2014-11-13-torta-baffo/glassare.jpg "frangipani © Erica")

Dovrete passarci un bel po' di volte finché avrete la struttura giusta, l'ultima passata datela quando il cioccolato sarà quasi completamente asciutto. Ve ne accorgete che diventa appiccicoso.
![](../2014-11-13-torta-baffo/baffo.jpg "frangipani © Erica")

Quando il cioccolato sarà completamente asciutto, passate le due metà dei baffi sul vassoio e adagiateli così da creare il baffo.

Ora prepariamo la lingua. Prendete uno dei tre muffin senza la carta e ritagliatelo così che si infila perfettamente tra i baffi.
![](../2014-11-13-torta-baffo/lingua.jpg "frangipani © Erica")

Prendete della pasta di zucchero rosa, stendetela e con un coppapasta rotondo ricavatene un disco abbastanza grande da ricoprire tutto il muffin. Appena lo avrete ricoperto posizionatelo sotto il baffo.
![](../2014-11-13-torta-baffo/linguafinita.jpg "frangipani © Erica")

Poi prendete i due muffin rimasti che saranno gli occhi. Tagliate via la punta dei muffin e se lo volete ricoprire completamente togliete anche la carta.
![](../2014-11-13-torta-baffo/occhi1.jpg "frangipani © Erica")

Prendete della pasta di zucchero bianca, stendetela e con un coppapasta rotondo ricavatene un disco leggermente più grande del diametro del muffin e poi adagiatelo sopra in modo da coprire la "cupola".
![](../2014-11-13-torta-baffo/occhi2.jpg "frangipani © Erica")

Ora ricoprite i lati: stendete della pasta di zucchero di color carne e tagliate delle striscie larghe da coprire i lati. Fate aderire bene alla pasta di zucchero bianca aiutantovi con pochissima acqua.
![](../2014-11-13-torta-baffo/occhi3.jpg "frangipani © Erica")

Poi fate le pupille e le sopraciglia. Per le sopraciglia ho presa della pasta di zucchero nera e l'ho schiacciata a traverso un colino.
![](../2014-11-13-torta-baffo/sopraciglia.jpg "frangipani © Erica")

Ecco gli occhi finiti.
![](../2014-11-13-torta-baffo/occhifiniti.jpg "frangipani © Erica")

E questa è la torta finita.
![](../2014-11-13-torta-baffo/risultato.jpg "frangipani © Erica")

Ho fatto anche dei muffin alla mandorla e lamponi (per fare i tre muffin per occhi e lingua) che poi ho decorato con un baffo fatto con della glassa nera. La ricetta per questi muffin ve la darò un'altra volta.
![](../2014-11-13-torta-baffo/muffin.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
