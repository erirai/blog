---
title: Polpette di Melanzane
date: 2014-06-18
tags:
- melanzane
- polpette
- secondi
- vegan
categories:
- Salato
- "Secondi Piatti e Contorni"
lang: it
---
![](header.jpg "frangipani © Erica")

Un po' di tempo fa ho fatto queste polpette giusto per provarle e sono venute veramente buone, solo che mi sono dimenticata di scrivermi la ricetta. Oggi ho provato a rifarla ma ad occhio, quindi non posso darvi delle misure esatte...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>1</td>
            <td>melanzana</td>
          </tr>
          <tr>
            <td>1 spicchio</td>
            <td>aglio</td>
          </tr>
          <tr>
            <td>qb</td>
            <td>olio d'oliva</td>
          </tr>
          <tr>
            <td>1 bella manciata</td>
            <td>mollica di pane</td>
          </tr>
          <tr>
            <td>qb</td>
            <td>latte di riso</td>
          </tr>
          <tr>
            <td>qualche fogliolina</td>
            <td>basilico</td>
          </tr>
          <tr>
            <td>qb</td>
            <td>pangrattato</td>
          </tr>
          <tr>
            <td>qb</td>
            <td>sale</td>   
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 12 polpette</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Lavate e pelate la melanzana e tagliatela a cubetti piccolini. Poi mettete un po' di olio e l'aglio in una padella e fate dorare l'aglio, poi aggiungete la melanzana. Fatela cucinare a fuoco basso, possibilmente non aggiungete acqua, in modo che non abbiate acqua quando sarà cotta. Se proprio serve aggiungetene un goccio alla volta. 
Mettete la mollica a mollo nel latte. Quando la melanzana è cotta toglietela dai fornelli e fatela raffreddare un po' poi aggiungete il basilico a pezzetti, la mollica strizzata e un po' di pangrattato. Se non le volete fare vegane, aggiungete anche un po' di parmigiano grattugiato. Impastate tutto con le mani e se c'è bisogno aggiungete ancora un po' di pangrattato. L'impasto deve essere bello compatto.
![](impasto.jpg "frangipani © Erica")

Mettete un po' di pangrattato su di un piattino per poi impanare le polpette ed iniziate a fare le polpette. Impanatele e mettetele su di una teglia con della carta forno. Volendo le potete anche friggere, io preferisco farle al forno
![](impanare.jpg "frangipani © Erica")

![](teglia.jpg "frangipani © Erica")

Infornate le polpette nel forno preriscaldato a 200°C (ventilato) per ca. 15 minuti.
![](risultato.jpg "frangipani © Erica")


<h3>
  <font color="#FFCC00">
    <i class="fa fa-lightbulb-o"></i>
  </font> P.S.
</h3>

Queste polpette sono ottime sia calde che fredde, quindi vanno benissimo anche come aperitivo o per un picnic. Io le ho accompagnate con la Guacamole. Per fare la Guacamole prendete un avocado, 4 pomodorini ciliegini, un po' di formaggio spalmabile, il succo di un lime, un po' di paprica in polvere, olio e sale e passate tutto con il mixer a immersione, ecco fatto!

<h4>Buon appetito
  <font color="red">
    <i class="fa fa-smile-o"></i>
  </font>
</h4>