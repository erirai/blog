---
title: Barchette di Melanzane
date: 2014-06-24
tags:
- pasta
- primi
- melanzane
categories:
- Salato
- "Primi Piatti"
lang: it
---
![](header.jpg "frangipani © Erica")

Questo è un piatto che mio marito ogni tanto mi chiede... E pensare che non mangiava le melanzane e ora gli piaciono tantissimo! Dato che sta sera gioca l'Italia, ho preparato tutto prima in modo che devo solo infornarla... Sembra un po' complicata ma è veramente facile e veloce da preparare e poi è buonissima...


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>180gr</td>
            <td>pasta corta possibilmente rigata</td>
          </tr>
          <tr>
            <td>1 spicchio</td>
            <td>aglio</td>
          </tr>
          <tr>
            <td>3</td>
            <td>melanzane piccoline</td>
          </tr>
          <tr>
            <td>800gr</td>
            <td>pomodori pelati a pezzettini</td>
          </tr>
          <tr>
            <td>qb</td>
            <td>basilico</td>
          </tr>
          <tr>
            <td>150gr</td>
            <td>mozzarella</td>
          </tr>
          <tr>
            <td>qb</td>
            <td>parmigiano grattugiato</td>
          </tr>
          <tr>
            <td>qb</td>
            <td>olio evo</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 2 persone</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Iniziate lavando e tagliando a metà le malanzane, poi provate a togliere più polpa possibile senza rovinare la buccia... Sembreranno delle barchette. Mettetele su di una leccarda, poi salate le melanzane ed infornatele a 180°C (ventilato) per mezz'oretta.
![](melanzane.jpg "frangipani © Erica")

Nel frattempo mettete un po' di olio e lo spicchio d'aglio a soffriggere e aggiungete la polpa di melanzane precedentemente tagliata e pezzettini piccoli. Fate rosolare per qualche minuto e poi aggiungete i pomodori pelati, qualche fogliolina di basilico (io sciacquo sempre le lattine con l'acqua e l'aggiungo al sughetto) e aggiustate di sale. Fate andare il sughetto finché diventerà bello cremoso, ci vorrà una mezz'oretta. Quando è pronto mettete da parte un po' di sughetto che vi servirà quando metterete tutto nella pirofila. Preparate la pasta e scolatela al dente, aggiungete il sughetto, un po' di parmigiano grattugiato e metà della mozzarella tagliata a pezzettini. Fate amalgamare il tutto.
Imburrate una pirofila, mettete un po' di sughetto sul fondo, adagiateci sopra le melanzane, poi mettete un po' di sughetto sulle melanzane, la mozzarela e ricoprite tutto con il parmigiano grattugiato.
![](pirofila.jpg "frangipani © Erica")

Ora aggiungete la pasta... cercate di metterla sulle melanzane in modo da fare tipo delle porzioni. Io ci provo sempre ma non ci riesco mai. Alla fine le melanzane da me non si vedono più...
![](infornare.jpg "frangipani © Erica")

Infornate la pasta a 220°C (statico) per mezz'oretta. Io la inforno ricoperta da un foglio di carta d'alluminio e dopo 15min la tolgo e faccio fare quella fantastica crosticina... Quando è pronta impiattate il tutto e mangiatela ancora caldissima!
![](risultato.jpg "frangipani © Erica")



<h4>Buon appetito
  <font color="red">
    <i class="fa fa-smile-o"></i>
  </font>
</h4>