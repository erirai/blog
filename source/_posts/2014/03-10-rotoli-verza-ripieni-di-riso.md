---
title: Rotoli di Verza ripieni di Riso
date: 2014-03-10
tags:
- piatto unico
- riso
- verza
categories:
- Salato
- "Piatti Unici"
---
![](header.jpg "frangipani © Erica")

Questa stagione ancora non ho mangiato la verza, il problema è che a mio marito non piace... Io l'ho presa lo stesso e l'ho fatta in questo modo e l'ha mangiata!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>1</td>
            <td>verza</td>
          </tr>
          <tr>
            <td>1</td>
            <td>cipolla</td>
          </tr>
          <tr>
            <td>1 spicchio</td>
            <td>aglio</td>
          </tr>
          <tr>
            <td>190gr</td>
            <td>riso per risotti</td>
          </tr>
          <tr>
            <td>100gr</td>
            <td>parmigiano grattugiato</td>
          </tr>
          <tr>
            <td>qb</td>
            <td>basilico</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>olio d'oliva</td>      
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Staccate 6/7 foglie di verza e mettetele da parte, il resto della verza la tagliate a striscioline, non scordatevi di togliere il tronchetto.
Fate bollire dell'acqua e sbollentate per qualche minuto le foglie di verza. Poi scolatele e mettetele in una coppa con dell'acqua fredda per bloccare la cottura. Mettete da parte l'acqua dove avete sbollentato la verza, vi servirà per il risotto.
![](foglie.jpg "frangipani © Erica")

Ora prepariamo il risotto: tagliate la cipolla e fatela rosolare insieme all'aglio con poco olio. Quando saranno ben dorati aggiungete la verza, un po' dell'acqua dove avevate sbollentato la verza e fatela appassire.
![](verza.jpg "frangipani © Erica")

Ora aggiungete il riso e fatelo tostare sempre girando per 1min e coprite con l'acqua della verza. Fatelo cucinare a temperatura moderata sempre girando e aggiungendo poco a poco l'acqua. Io vi consiglio di fare il risotto in una padella antiaderente con i bordi alti. In questo modo il risotto non si attacca così velocemente. Quando è pronto togliete dai fuochi, aggiungete le foglie di basilico e mantecatelo col parmigiano grattugiato (mettetene un po' da parte che vi servirà per far gratinare la verza). Se c'è bisogno aggiungete del sale e fatelo raffreddare un po'.
![](risotto.jpg "frangipani © Erica")

Prendete le foglie di verza, asciugatele e tagliate il pezzo duro di sotto. Mettete due cucchiai di risotto e chiudetelo a pacchetto.
![](arrotolare.jpg "frangipani © Erica")

![](arrotolati.jpg "frangipani © Erica")

Mettete i rotoli di verza in una pirofila imburrata e coprite con il resto del parmigiano grattugiato.
![](pirofila.jpg "frangipani © Erica")

Infornate i rotoli nel forno preriscaldato ventilato a 220°C per ca. 30min coperti da un foglio di carta d'alluminio. Poi togliete la carta d'alluminio e fate dorare per ancora qualche minuto.
![](sfornati.jpg "frangipani © Erica")

Sfornateli e serviteli subito!
![](risultato.jpg "frangipani © Erica")



<h4>Buon appetito
  <font color="red">
    <i class="fa fa-smile-o"></i>
  </font>
</h4>