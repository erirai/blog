---
title: Parfait alle Mandorle
date: 2014-08-22
tags:
- mandorle
- gelato
- vegan
categories:
- Dolce
- "Dolci al cucchiaio, Gelati..."
---
![](header.jpg "frangipani © Erica")

> Grazie Betty (<a href="http://laveganasiciliana.blogspot.ch" target="_blank">http://laveganasiciliana.blogspot.ch</a>) per questa meravigliosa ricetta!

Tramite Instagram ho trovato il Blog di Betty "La Vegana Siciliana" e devo dire che ha veramente delle belle ricette. Oggi ho voluto provare questo: il parfait alle mandorle (<a href="http://laveganasiciliana.blogspot.ch/2014/08/parfait-di-mandorle.html" target="_blank">http://laveganasiciliana.blogspot.ch/2014/08/parfait-di-mandorle.html</a>). Dal gusto mi ricorda tantissimo le torte gelato che spesso mangiamo da noi in Sicilia. Si prepara veramente molto velocemente ed è buonissimo.


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>100gr</td>
            <td>granella di mandorle</td>
          </tr>
          <tr>
            <td>40gr</td>
            <td>zucchero di canna</td>
          </tr>
          <tr>
            <td>200ml</td>
            <td>latte di mandorle</td>
          </tr>
          <tr>
            <td>80gr</td>
            <td>farina di mandorle</td>
          </tr>
          <tr>
            <td>1 bustina</td>
            <td>zucchero vanigliato</td>
          </tr>
          <tr>
            <td>500gr</td>
            <td>panna da montare vegetale</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Iniziate facendo tostare la granella di mandorle (io purtroppo non sono riuscita a trovare la granella ed ho preso le mandorle a scaglie) insieme allo zucchero mettendo entrambi in una padella. Fateli tostare a temperatura bassa mescolando spesso. Quando avranno un colore ambrato togliete dai fornelli. Mettete da parte un po' delle mandorle tostate che vi serviranno come decorazione.
![](mandorle.jpg "frangipani © Erica")

Appena sono pronte mettete in un pentolino il latte di mandorle, la farina di mandorle e lo zucchero vanigliato e fate bollire. Appena bolle togliete dai fornelli e aggiungete le mandorle tostate, mescolate bene e fate raffreddare completamente.
![](composto.jpg "frangipani © Erica")

Prendete una forma da Plumcake (ca. 24cm) e se volete ricopritela con della carta forno bagnata. Sul fondo mettete le mandorle tostate che precedentemente avevate messo da parte.
![](mandorle2.jpg "frangipani © Erica")

Ora montate bene la panna vegetale (va meglio se la panna e le fruste sono fredde) e mettete in frigo finché il composto di mandorle non sarà completamente freddo. Poi aggiungete il composto di mandorle alla panna e mescolate bene con dei movimenti circolari dal basso verso l'alto. Versate il composto nella forma.
![](teglia.jpg "frangipani © Erica")

Mettete in congelatore almeno per 5 ore. Prima di tagliarlo fatelo sciogliere leggermente, così sarà più buono da mangiare.
![](risultato.jpg "frangipani © Erica")



<h4>Buon appetito
  <font color="red">
    <i class="fa fa-smile-o"></i>
  </font>
</h4>