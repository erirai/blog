---
title: Lasagne bianche con Asparagi
date: 2014-02-18
tags:
- primi
- lasagne
- asparagi
categories:
- Salato
- "Primi Piatti"
lang: it
---
![](header.jpg "frangipani © Erica")

Finalmente ci sono gli asparagi, sono una cosa fantastica poi si possono fare in tantissimi modi diversi. Oggi vi propongo un modo come poterli fare...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>qb (ca. 200gr)</td>
            <td>lasagne secche o fresche</td>
          </tr>
          <tr>
            <td>1kg</td>
            <td>asparagi</td>
          </tr>
          <tr>
            <td>150gr</td>
            <td>pomodorini</td>
          </tr>
          <tr>
            <td>1</td>
            <td>scalogno grande</td>
          </tr>
          <tr>
            <td>qb</td>
            <td>basilico e origano fresco</td>
          </tr>
          <tr>
            <td>qb</td>
            <td>olio d'oliva</td>
          </tr>
          <tr>
            <td>1l</td>
            <td>latte</td>
          </tr>
          <tr>
            <td>3 cucchiai colmi</td>
            <td>farina</td>
          </tr>
          <tr>
            <td>qb</td>
            <td>noce moscata</td>
          </tr>
          <tr>
            <td>100gr</td>
            <td>parmigiano grattugiato</td>
          </tr>
          <tr>
            <td>3</td>
            <td>uova</td>
          </tr>
          <tr>
            <td>qb</td>
            <td>sale</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una pirofila da 20x30cm</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Tagliate lo scalogno a striscioline fine e mettetelo in una padella con un po' di olio e fatelo rosolare. Nel frattempo staccate la parte dura e legnosa degli asparagi e tagliateli a rondelle piccoline, mettetendo da parte le punte. Poi tagliate a metà i pomodorini. Aggiungete gli asparagi allo scalogno (senza le punte) ed i pomodorini e fateli ammorbidire con l'aggiunta di un poco d'acqua. Quando gli asparagi si saranno ammorbiditi aggiungete le punte, il basilico e l'origano e aggiustate di sale. Fate cucinare ancora per qualche minuto e toglite dal fuoco. Mentre che preparate gli asparagi fate bollire le uova finché saranno sode, poi fatele raffreddare e tagliatele a pezzettini.
![](asparagi.jpg "frangipani © Erica")

Ora prepariamo la besciamella: io non uso il burro per farla, diciamo che è una versione light. Allora, mettete la farina in una pentola, aggiungete un po' di latte e fate sciogliere la farina togliendo tutti i grumi. Poi aggiungete il resto del latte e accendete i fuochi a temperatura moderata. Portate ad ebollizione la besciamella girando sempre, quando sarà densa togliete dai fuochi. Aggiungete una spolverata di noce moscata e aggiustate di sale. Voi naturalmente se fate la besciamella in un altro modo, fatela a modo vostro!
![](besciamella.jpg "frangipani © Erica")

Ora che abbiamo tutto pronto possiamo assemblare tutto. Prendete una pirofila e imburratela. Coprite il fondo della pirofila con la besciamella, poi mettete uno strato di lasagne, di nuovo la besciamella, poi gli asparagi, le uova e finite con il parmigiano grattugiato. Ripetete questa procedura finché la pirofila sarà piena.
![](pirofila.jpg "frangipani © Erica")

Infornate le lasagne coperte con un foglio di carta argentata per ca. 25min a 220°C (se usate le lasagne fresche si cucinano prima), poi togliete la carta argentata e lasciate altri 10min, almeno finché si sarà formata una crosticina. Lasciate riposare le lasagne per qualche minuto prima di servirle.
![](sfornate.jpg "frangipani © Erica")

![](risultato.jpg "frangipani © Erica")



<h4>Buon appetito
  <font color="red">
    <i class="fa fa-smile-o"></i>
  </font>
</h4>