---
title: Torta vegana al Cioccolato e Lamponi
date: 2014-02-14
tags:
- san valentino
- dolci
- cioccolato
- lamponi
- torta
- festa del papà
- vegan
categories:
- Dolce
- Torte
lang: it
---
![](header.jpg "frangipani © Erica")

> Buon San Valentino a tutti!

Dato che mia sorella e mio tra poco cognato sono vegani, mi sono comprata un libro di ricette vegane. Mio marito sfogliando quel libro ha visto questa torta e se n'è innamorato... Per fargli una sorpresa, dato che oggi è anche San Valentino, ho pensato di fargli trovare questa buonissima torta. Non vi dico che bontà, poi si fa così velocemente... mmm vi assicuro che è fantastica!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Impasto</b></td>
          </tr>
          <tr>
            <td>300gr</td>
            <td>farina</td>
          </tr>
          <tr>
            <td>50gr</td>
            <td>cacao amaro</td>
          </tr>
          <tr>
            <td>1 cucchiaino</td>
            <td>lievito</td>
          </tr>
          <tr>
            <td>1 cucchiaino</td>
            <td>bicarbonato</td>
          </tr>
          <tr>
            <td>300gr</td>
            <td>zucchero</td>
          </tr>
          <tr>
            <td>1 bustina</td>
            <td>zucchero vanigliato</td>
          </tr>
          <tr>
            <td>375ml</td>
            <td>latte di soia o riso</td>
          </tr>
          <tr>
            <td>125ml</td>
            <td>olio di semi</td>
          </tr>
          <tr>
            <td>7 cucchiai</td>
            <td>marmellata di lamponi</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr style="height: 15px;"></tr>
          <tr>          
            <td colspan="2"><b>Glassa</b></td>
          </tr>
          <tr>
            <td>150gr</td>
            <td>cioccolato fondente</td>        
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Mettete il latte, l'olio e la marmellata in un pentolino e fatelo riscaldare. Nel frattempo setacciate la farina, il cacao, il lievito ed il bicarbonato e mettete tutto in una ciotola capiente, poi aggiungete lo zucchero, lo zucchero vanigliato ed il sale e mescolate bene. Quando i liquidi saranno caldi, versate il tutto negli ingredienti asciutti e mischiate bene!
Imburrate e infarinate bene una teglia rotonda da ca. 24cm e riempitela con l'impasto. 
![](impasto.jpg "frangipani © Erica")

Infornate la torta nel forno preriscaldato a 180°C per ca. 35min. Mi raccomando fate sempre la prova stecchino.
![](sfornata.jpg "frangipani © Erica")

Quando la torta sarà fredda, fate sciogliere a bagnomaria il cioccolato. Mettete la torta un poco rialzata, così il cioccolato in eccesso potrà cadere, e coprite la torta con il cioccolato. Cercate di sostenere da sotto il centro della torta in modo che non si rompa.
![](glassare.jpg "frangipani © Erica")

![](glassa.jpg "frangipani © Erica")
Decorate la torta a vostro piacere...
![](risultato.jpg "frangipani © Erica")


<h3>
  <font color="#FFCC00">
    <i class="fa fa-lightbulb-o"></i>
  </font> P.S.
</h3>

Se non avete la marmellata di lamponi, potete anche prendere i lamponi freschi o congelati, tanto riscaldandoli si sciolgono lo stesso. O addirittura usare un'altra marmellata p.e. quella all'arancia che poco tempo fa vi ho mostrato sul blog ;-) Nella ricetta originale la glassa viene ricoperta da lamponi freschi, ma dato che ancora non è stagione di lamponi (anche se nei negozi già si trovano) non li ho voluti mettere...

<h4>Buon appetito
  <font color="red">
    <i class="fa fa-smile-o"></i>
  </font>
</h4>