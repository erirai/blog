---
title: Marmellata di Arance
date: 2014-01-04
tags:
- conserve
- arance
categories:
- Dolce
- Conserve
lang: it
---
![](header.jpg "frangipani © Erica")

> Buon Anno a tutti!

Mio marito ed io oggi ci siamo messi a fare la marmellata d'arance. L'ho sempre voluta fare... Di solito faccio sempre quella di fragole e di lamponi, questa volta sarà una marmellata con un tocco invernale!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>1kg</td>
            <td>arance già sbucciate</td>
          </tr>
          <tr>
            <td>2 limoni</td>
            <td>solo il succo</td>
          </tr>
          <tr>
            <td>1 stecca</td>
            <td>vaniglia</td>
          </tr>
          <tr>
            <td>1 stecca</td>
            <td>cannella</td>
          </tr>
          <tr>
            <td>500gr</td>
            <td>zucchero di canna</td>        
          </tr>
          <tr>
            <td>qb</td>
            <td>gelificante</td>        
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 4 vasetti</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Ci tengo a precisare che il procedimento dipende sempre dal gelificante. Io vi mostro il procedimento come scritto sulla bustina del gelificante che uso io. Voi mi raccomando fatelo come scritto sulla busta che usate voi!
Sbucciate e tagliate a pezzetti le arance. Io ho usato le arance moro perché sono quelle che io preferisco, ma a voi la scelta. Cercate di togliere più bianco possibile per evitare che la marmellata abbia un gusto amaro.
![](sbucciate.jpg "frangipani © Erica")

![](pezzetti.jpg "frangipani © Erica")

Mettete le arance a pezzettini, il succo di limone e la stecca di cannella in una pentola capiente. Tagliate a metà la stecca di vaniglia, con un coltello tirate fuori i semini e metteteli nella pentola insieme alla stecca, poi aggiungete il gelificante e incorporatelo bene. Bisogna usare una pentola abbastanza capiente perché la frutta quando cucina ha il vizio di fare la schiuma.
![](pentola.jpg "frangipani © Erica")

Fate cucinare bene la frutta. Se non vi piaciono i pezzettini, frullatela adesso con il mixer ad immersione (togliete prima la stecca di vaniglia e di cannella e poi rimettetele dentro), se no lasciatela così com'è. Poi aggiungete lo zucchero e fatelo sciogliere bene.
![](cucinare.jpg "frangipani © Erica")

![](zucchero.jpg "frangipani © Erica")

Fatela cucinare ancora per un po'. Prendete un cucchiaio e fate la prova se la marmellata si è gelificata abbastanza: se la marmellata resta appiccicata al cucchiaio e si gelifica subito è pronta e potete toglierla dai fornelli.
![](gelificata.jpg "frangipani © Erica")

![](cotta.jpg "frangipani © Erica")

Riempite la marmellata ancora calda nei vasetti precedentemente sterilizzati aiutandovi con un imbuto per marmellate, chiudete i vasetti e metteteli sottosopra per creare un sottovuoto.
![](imbuto.jpg "frangipani © Erica")

![](vasetti.jpg "frangipani © Erica")

Fate raffreddare la marmellata e gustatela con del burro e una bella fetta di pane fresco!
![](risultato.jpg "frangipani © Erica")


<h3>
  <font color="#FFCC00">
    <i class="fa fa-lightbulb-o"></i>
  </font> P.S.
</h3>


Se non vi piace la cannella potete farla solo con la vaniglia o addirittura sostituire la cannella con delle bacche di cacao. Basta farle tostare un po' (ca. 6 bacche di cacao), poi aggiungetele alle arance. Quando si saranno ammorbidite, togliete la pellicina e rimettete dentro le bacche. Vi consiglio di lasciarle dentro e frullare il tutto con il mixer ad immersione. Così sentirete di più il gusto del cacao.

<h4>Buon appetito
  <font color="red">
    <i class="fa fa-smile-o"></i>
  </font>
</h4>