---
title: Cupcakes Limone e Ribes
date: 2014-07-04
tags:
- dolci
- cupcakes
- limone
- ribes
- vegan
categories:
- Dolce
- "Muffin, Cupcakes, Cake Pops..."
lang: it
---
![](header.jpg "frangipani © Erica")

> Auguri a mia soru e a mio cognato per l'appartamento nuovo!!!

Finalmente mia soru e mio cognato hanno trovato un nuovo appartamento e per festeggiare l'occasione ho fatto questi freschissimi Cupcakes! Sono un po' aspri perché ci sono sia il limone che i ribes... Quindi a chi non piace l'aspro, non fateli! La ricetta originale non è vegan, ma io ho sostituito tutti gli ingredienti animali con ingredienti vegetali. Quindi se non li volete fare vegan, basta risostituire!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Muffin</b></td>
          </tr>
          <tr>
            <td>125gr</td>
            <td>margarina</td>
          </tr>
          <tr>
            <td>100gr</td>
            <td>zucchero</td>
          </tr>
          <tr>
            <td>1</td>
            <td>limone bio e non trattato</td>
          </tr>
          <tr>
            <td>2</td>
            <td>uova sostituite da NoEgg o simile</td>
          </tr>
          <tr>
            <td>250ml</td>
            <td>latte di riso o soia</td>
          </tr>
          <tr>
            <td>200gr</td>
            <td>farina</td>
          </tr>
          <tr> 
            <td>1/2 bustina</td>
            <td>lievito per dolci</td>
          </tr>
          <tr>   
            <td>1 pizzico</td>
            <td>sale</td>
          </tr>
          <tr>
            <td>qb</td>
            <td>farina per infarinare i ribes</td>
          </tr>
          <tr>   
            <td>250gr</td>
            <td>ribes</td>
          </tr>
          <tr style="height: 15px;"></tr>
          <tr>          
            <td colspan="2"><b>Crema</b></td>
          </tr>
          <tr>
            <td>90gr</td>
            <td>fecola di patate o simile</td>
          </tr>
          <tr>      
            <td>5 cucchiai</td>
            <td>zucchero</td>
          </tr>
          <tr>
            <td>500gr</td>
            <td>latte di riso o soia</td>
          </tr>
          <tr>
            <td>1</td>
            <td>limone bio e non trattato</td>
          </tr>
          <tr>
            <td>1 pizzico</td>
            <td>sale</td>      
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 12 Cupcakes</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Iniziate montando la margarina morbida insieme allo zucchero, quando sarà bello spumoso aggiungete la scorza e il succo del limone, il NoEgg e continuate a mescolare con il mixer. Quando tutto si sarà amalgamato bene aggiungete sempre alternando la farina ed il latte e finite di mescolare. Poi infarinate i ribes, in modo che non scenderanno tutti al fondo dei muffin.
![](ribes.jpg "frangipani © Erica")

Dunque aggiungete i ribes all'impasto e mescolate molto delicatamente facendo attenzione a non romperli. 
![](impasto.jpg "frangipani © Erica")

Riempite i pirottini fino a 3/4.
![](pirottini.jpg "frangipani © Erica")

E infornateli a 200°C (statico) per ca. 20min. Mi raccomando fate la prova stecchino. Poi fateli raffreddare bene. 
![](sfornati.jpg "frangipani © Erica")

Non vi dico che rabbia, ma i muffin si sono sgonfiati tutti e non so perché!!! Che rabbia... vabbé una delle cose buone dei Cupcakes è che si può nascondere tutto con la crema!

Ora preparate la crema, in realtà questa crema si chiama "Biancomangiar" ed è ottima sia così, ma anche da fare tipo budino o per farcire le torte... Allora mettete la fecola di patate e lo zucchero in un pentolino ed aggiungete un po' di latte per fare sciogliere tutto, attenzione a non fare grumi. Poi aggiungete il resto del latte, la scorza del limone tagliata con il pelatatate a pezzi grandi ed il succo. Mettete sui fornelli a fuoco basso e fatela cucinare sempre girando con la frusta. Appena si addensa e si stacca dai bordi togliete immediatamente dai fuochi e mettetela in una coppetta a raffreddare coperta da della pellicola trasparente. Le scorze del limone io le tolgo sempre quando è fredda, così rilasciano ancora il loro fantastico aroma.
![](crema.jpg "frangipani © Erica")

Quando si sarà raffreddato tutto, in questo caso, io ho rattoppato la fossa che si è creata al centro del muffin, riempiendolo con un po' di crema. 
![](buco.jpg "frangipani © Erica")

Poi ho messo il resto della crema in un sac à poche e li ho decorati. 
![](sacapoche.jpg "frangipani © Erica")

Finite con qualche ribes e una fettina di limone...
![](risultato.jpg "frangipani © Erica")



<h4>Buon appetito
  <font color="red">
    <i class="fa fa-smile-o"></i>
  </font>
</h4>