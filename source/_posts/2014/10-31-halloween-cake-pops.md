---
title: Halloween Cake Pops
date: 2014-10-31
tags:
- cioccolato
- halloween
- vegan
categories:
- Dolce
- "Muffin, Cupcakes, Cake Pops..."
lang: it
---
![](../2014-10-31-halloween-cake-pops/header.jpg "frangipani © Erica")

>Happy Halloween a tutti e grazie a mio marito per l'aiuto!!!

Già a settembre ho iniziato a guardare cosa poter fare questo Halloween. Dato che non avevo mai fatto i Cake Pops ho deciso di farli proprio per Halloween. Subito ho ordinato tantissimi Candy Melts colorati prima che non ce ne fossero più! Ci sono due modi come fare i Cake Pops: uno è quello che vi mostrerò e l'altro è quello di cucinare i Cake Pops direttamente nelle forme, così che le forme sono già pronte e non vanno formate a mano. Io vi do anche la ricetta per la torta da preparare che poi va sbriciolata, ma voi potete fare qualunque torta a vostro piacimento, l'importante è che la torta sia abbastanza asciutta e sbriciolosa, niente di colloso! Comunque questi Cake Pops li abbiamo fatti mio marito ed io!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Torta al cioccolato</b></td>
          </tr>
          <tr>
            <td>250gr</td>
            <td>farina</td>
          </tr>
          <tr>
            <td>200gr</td>
            <td>zucchero</td>
          </tr>
          <tr>
            <td>1 bustina</td>
            <td>lievito per dolci</td>
          </tr>
          <tr>
            <td>1 bustina</td>
            <td>zucchero vanigliato</td>
          </tr>
          <tr>
            <td>1 cucchiaio</td>
            <td>olio di semi</td>
          </tr>
          <tr>
            <td>3 cucchiai</td>
            <td>cacao amaro in polvere</td>
          </tr>
          <tr>
            <td>250gr</td>
            <td>latte di cocco</td>
          </tr>
          <tr>   
            <td>1 pizzico</td>
            <td>sale</td>
          </tr>
          <tr>   
            <td>qb</td>
            <td>formaggio spalmabile vegan</td>
          </tr>
          <tr style="height: 15px;"></tr>
          <tr>          
            <td colspan="2"><b>Decorazioni</b></td>
          </tr>
          <tr>
            <td>qb</td>
            <td>glassa colorata vegan</td>     
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 30 Cake Pops</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete tutti gli ingredienti per la torta, tranne il formaggio spalmabile, nella planetaria e mescolate il tutto finché tutti gli ingredienti saranno ben amalgamati. Versate l'impasto in una teglia e infornate nel forno preriscaldato ventilato a 180°C per ca. 25min, mi raccomando fate sempre la prova stecchino.
![](../2014-10-31-halloween-cake-pops/impasto.jpg "frangipani © Erica")

Fate raffreddare completamente la torta prima di procedere.
![](../2014-10-31-halloween-cake-pops/torta.jpg "frangipani © Erica")

Appena la torta è completamente fredda, prendete una ciotola grande e sbriciolate la torta più finemente possibile aiutandovi con le mani.
![](../2014-10-31-halloween-cake-pops/sbriciolata.jpg "frangipani © Erica")

A questo punto aggiungete un po' di formaggio spalmabile e iniziate ad impastare. Dovrà risultare un composto bello compatto ma non sbricioloso, quindi aggiungete il formaggio spalmabile finché sarà perfetto! Prendete un po' d'impasto, fate una pallina e schiacciatela leggermente. Se rimane bella compatta va bene, se si sbriciola dovrete aggiungere ancora del formaggio.
![](../2014-10-31-halloween-cake-pops/riimpasto.jpg "frangipani © Erica")

Appena l'impasto è pronto potete iniziare a formare i Cake Pops. Prendete un po' d'impasto alla volta, caso mai potete aiutarvi con un porzionatore per gelato e fate delle palline per le zucche, degli ovali per le mummie, dei rettangoli per i Frankenstein ecc. Fate le forme che volete, io vi do solamente un'idea! Mettete i Cake Pops su di una teglia con sotto della carta forno e mettete in frigo per mezz'oretta.
![](../2014-10-31-halloween-cake-pops/palline.jpg "frangipani © Erica")

![](../2014-10-31-halloween-cake-pops/rettangoli.jpg "frangipani © Erica")

Nel frattempo fate sciogliere le glasse colorate, se dovessero risultare troppo dense aggiungete dell'olio di cocco o dell'olio di semi neutro. Passate la glasse dentro dei recipienti stretti e lunghi in modo che sia più facile immergere i Cake Pops.
![](../2014-10-31-halloween-cake-pops/glassa.jpg "frangipani © Erica")

Adesso dobbiamo infilzare i bastoncini nei Cake Pops, prendete un bastoncino e immergetelo fino a 2cm nell'apposita glassa e poi infilzate il bastoncino nel Cake Pop.
![](../2014-10-31-halloween-cake-pops/infilzare.jpg "frangipani © Erica")

Rimetteteli sulla teglia e fate asciugare completamente la glassa. Poi iniziate ad immergere i Cake Pops nelle glasse facendoli roteare un po' e per far cadere la glassa in eccesso date dei colpettini leggeri.
![](../2014-10-31-halloween-cake-pops/glassare.jpg "frangipani © Erica")

![](../2014-10-31-halloween-cake-pops/sbattere.jpg "frangipani © Erica")

Fate asciugare la glassa e finite di decorare.
![](../2014-10-31-halloween-cake-pops/asciugare.jpg "frangipani © Erica")

Io ho ricoperto una semisfera di polistirolo con della carta velina e ci ho infilzato i Cake Pops.
![](../2014-10-31-halloween-cake-pops/risultato.jpg "frangipani © Erica")


<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
