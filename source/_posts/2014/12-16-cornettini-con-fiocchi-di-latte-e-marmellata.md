---
title: Cornettini con fiocchi di latte e marmellata
date: 2014-12-16
tags:
- biscotti
- fiocchi di latte
- natale
categories:
- Dolce
- Biscotti
lang: it
---
![](header.jpg "frangipani © Erica")

Questi biscotti sono una cosa fenomenale. Il problema è che caldi sono la fine del mondo, quindi la tentazione di mangiarli appena sfornati è molto grande. L'impasto è facilissimo, la cosa che ha bisogno di tempo è proprio il formare i cornettini...


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>300gr</td>
            <td>farina</td>
          </tr>
          <tr>
            <td>250gr</td>
            <td>fiocchi di latte</td>
          </tr>
          <tr>
            <td>250gr</td>
            <td>margarina o burro</td>
          </tr>
          <tr>
            <td>qb</td>
            <td>marmellata</td>
          </tr>
          <tr>
            <td>qb</td>
            <td>zucchero semolato</td>   
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 50 biscotti</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Mettete i fiocchi di latte in un colino in modo che goccioli via il liquido in eccesso, poi metteteli in una ciotola capiente insieme alla farina e al burro morbido. Adesso impastate velocemente con le mani. Poi avvolgete il panetto con della pellicola trasparente e mettete in frigo per due ore.
![](impasto.jpg "frangipani © Erica")

Passate le due ore, tagliate un pezzo del panetto e stendetelo fino ad uno spessore di ca. 3mm aiutandovi con un mattarello e tanta farina. Poi tagliate dei triangoli, possibilmente tutti uguali e mettete un po' di marmellata sulla parte larga del triangolo.
![](cornettini.jpg "frangipani © Erica")

Poi formate i cornettini facendo attenzione a non far fuoriuscire la marmellata. Passate ora i cornettini nello zucchero semolato e mettete su di una teglia ricoperta con della carta forno.
![](zucchero.jpg "frangipani © Erica")

![](teglia.jpg "frangipani © Erica")

Poi infornate nel forno preriscaldato statico a 200°C per 15-20min, dipende dalla grandezza dei cornettini. Mi raccomando, non fate prendere troppo colore, se no saranno troppo secchi. Poi fateli raffreddare completamente e metteteli in un recipiente di latta e conservateli in un luogo fresco e asciutto.
![](risultato.jpg "frangipani © Erica")


<h3>
  <font color="#FFCC00">
    <i class="fa fa-lightbulb-o"></i>
  </font> P.S.
</h3>

Vi consiglio di mangiarli subito perché ogni giorno che passa, perdono il buon gusto e la freschezza.


<h4>Buon appetito
  <font color="red">
    <i class="fa fa-smile-o"></i>
  </font>
</h4>
