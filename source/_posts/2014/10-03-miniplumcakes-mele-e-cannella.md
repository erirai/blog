---
title: Mini-Plumcakes Mele e Cannella
date: 2014-10-03
tags:
- dolci
- mele
- muffin
- vegan
categories:
- Dolce
- "Muffin, Cupcakes, Cake Pops..."
---
![](header.jpg "frangipani © Erica")

Mele mele mele, è periodo di mele e sono troppe da mangiarle così, quindi facciamo i dolci con le mele!!! Poi oggi è anche la giornata perfetta per fare un dolce autunnale, fuori è nebbioso e fa freschetto... Queste tortine si possono fare benissimo anche come Muffin, avevo queste formine quindi ho fatto queste.


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>250gr</td>
            <td>farina</td>
          </tr>
          <tr>
            <td>100gr</td>
            <td>zucchero di canna</td>
          </tr>
          <tr>
            <td>1 bustina</td>
            <td>lievito per dolci</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>250ml</td>
            <td>latte di mandorla (o altro)</td>
          </tr>
          <tr>
            <td>5 cucchiai</td>
            <td>olio di semi</td>
          </tr>
          <tr>
            <td>1 cucchiaino</td>
            <td>essenza di vaniglia</td>
          </tr>
          <tr>
            <td>qb</td>
            <td>cannella</td>
          </tr>
          <tr>
            <td>qb</td>
            <td>zucchero semolato</td>
          </tr>
          <tr>
            <td>3-4</td>
            <td>mele</td>
          </tr>
        </tbody>
      </table>
      <br></br>
       <i class="pull-right" style="font-size: 80%;">per ca. 8 Mini-Plumcakes</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Mettete in una ciotola la farina, lo zucchero di canna, il lievito, la cannella a piacere ed un pizzico di sale e mescolate tutto aiutandovi con una frusta. Aggiungete poi il latte di mandorla (o altro latte vegetale), l'olio e l'essenza di vaniglia e mescolate bene. Tagliate a pezzettini piccolini le mele lasciando da parte un po' di mela che poi servirà per decorare le tortine. Mettete i pezzettini di mela in una coppa, aggiungete una spolverata di farina ed un pizzico di cannella e mescolate bene.
![](mele.jpg "frangipani © Erica")

Poi aggiungete i pezzettini di mela nell'impasto.
![](impasto.jpg "frangipani © Erica")

Riempite le formine fino a 3/4, tagliate il resto della mela a fettine fine e adagiatele sopra l'impasto. Ora mescolate un po' di zucchero semolato con della cannella e cospargetelo sulle mele. Dunque infornateli a 200°C per ca. 20min (mi raccomando fate sempre la prova con lo stecchino), poi sfornateli e fateli raffreddare.
![](formine.jpg "frangipani © Erica")

Prima di servirle mettete ancora dello zucchero mischiato a della cannella sulle tortine, sempre se volete...
![](risultato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
