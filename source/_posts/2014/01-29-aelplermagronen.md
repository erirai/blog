---
title: "Älplermagronen"
date: 2014-01-29
tags:
- primi
- pasta
- patate
categories:
- Salato
- "Primi Piatti"
lang: it
---
![](header.jpg "frangipani © Erica")

Durante la costruzione del tunnel del Gottardo i lavoratori italiani importarono la pasta in Svizzera. Gli svizzeri subito usarono la pasta mischiandola con i prodotti del posto, patate, formaggio, cipolle ecc. E questo è il risultato: Älplermagronen (Maccheroni degli Alpini). È una pietanza molto nutriente e facile da trasportare... Beh diciamo la verità è molto pesante ma buona! Non provate a farla in estate che è troppo pesante, infatti si trova solo in inverno...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>600gr</td>
            <td>patate a pasta dura</td>
          </tr>
          <tr>
            <td>400gr</td>
            <td>Penne o Maccheroni</td>
          </tr>
          <tr>
            <td>250gr</td>
            <td>formaggio di montagna grattugiato grossolanamente</td>
          </tr>
          <tr>
            <td>1dl</td>
            <td>panna</td>
          </tr>
          <tr>
            <td>1</td>
            <td>cipolla</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>pepe</td>
          </tr>
          <tr>
            <td>qb</td>
            <td>noce moscata</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Le dosi di questa ricetta sono per 4 persone, mettete la quantità di pasta che normalmente fate.
Pelate e tagliate le patate a dadini e cucinateli in abbondante acqua bollente, quando le patate sono quasi cotte, aggiungete nella stessa pentola la pasta e fatela cucinare. Nel frattempo grattugiate grossolanamente il formaggio di montagna, deve essere un formaggio a pasta dura e puzzolente (gli svizzeri sono bravi a fare formaggio puzzolente, ma buono). Tagliate la cipolla e fatela soffriggere con poco olio, dopo che sarà dorata aggiungete la panna, fate sobbollire per qualche minuto, salate, pepate, aggiungete la noce moscata e togliete dai fornelli. Quando la pasta e le patate sono cotte, scolate il tutto. Imburrate una pirofila mettete la metà della pasta e patate, coprite con la metà del formaggio, poi il resto della pasta e di nuovo il formaggio. Finite versando sopra alla pasta la panna. 
![](pirofila.jpg "frangipani © Erica")

Se preparate gli Älplermagronen subito prima di mangiarli, a questo punto basta metterli in formo ventilato a 200°C per pochi minuti, giusto per fare sciogliere bene il formaggio. Se invece li preparate prima, infornateli a 200°C (ventilato) per 15-20min. Quando sono pronti, sfornateli e mangateli caldissimi!
![](risultato.jpg "frangipani © Erica")


<h3>
  <font color="#FFCC00">
    <i class="fa fa-lightbulb-o"></i>
  </font> P.S.
</h3>

Gli Älplermagronen qui in Svizzera vengono accompagnati da una composta di mele. Lo so gli svizzeri hanno dei gusti molto strani... Quando faccio questi pasticci con panna e formaggio, preferisco usare della pasta più piccola, tipo i Piccolini della Barilla.

<h4>Buon appetito
  <font color="red">
    <i class="fa fa-smile-o"></i>
  </font>
</h4>