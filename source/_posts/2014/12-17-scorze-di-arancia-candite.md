---
title: "Scorzette d'Arancia candite"
date: 2014-12-17
tags:
- conserve
- arance
- natale
- vegan
categories:
- Dolce
- Conserve
lang: it
---
![](header.jpg "frangipani © Erica")

Quest'anno ho deciso di regalare diverse cose fatte in casa, una di queste sono proprio queste scorzette d'arancia candite. È la prima volta che le faccio e devo dire che sono buone, lo dico perché a me la frutta candita non piace... poi è più facile di quanto pensassi!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>bucce d'arancia</td>
          </tr>
          <tr>
            <td>zucchero semolato</td>
          </tr>
          <tr>
            <td>bacca di vaniglia</td>  
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Io ho fatto la marmellata di arance, quindi ho messo la buccia da parte e ne avevo abbastanza, voi man mano che mangiate le arance mettetele in una ciotola ricoperte con dell'acqua e tenetele in frigo.
![](bucce.jpg "frangipani © Erica")

Quindi tagliate a striscioline le bucce delle arance, ma non troppo piccole.
![](tagliati.jpg "frangipani © Erica")

Adesso mettete le scorzette in una pentola capiente e ricoprite completamente con dell'acqua fredda, mettete sui fornelli e portate ad ebollizione. Fate bollire per qualche minuto, poi scolate le scorzette.
![](bollire.jpg "frangipani © Erica")

Ripetete questa operazione per altre due volte. Praticamnte dovrete fare bollire le scorzette per tre volte. In questo modo eliminerete l'amaro...
![](bolliti.jpg "frangipani © Erica")

Dopo che avrete scolato le scorzette per la terza volta pesatele e poi mettetele in una padella. Adesso aggiungete lo stesso peso di zucchero semolato come le scorzette, vuol dire se avete 500gr di scorzette dovrete aggiungere 500gr di zucchero semolato. Se volete potete mettere anche una bacca di vaniglia. Mi raccomando prima apritela, uscite i semini e poi aggiungete la bacca ed i semini alle arance e allo zucchero.
![](padella.jpg "frangipani © Erica")

Accendete i fornelli a temperatura media e fate sciogliere lo zucchero, fate andare finché le scorzette avranno assorbito tutto lo zucchero e si saranno caramellate.
![](caramellare.jpg "frangipani © Erica")

Poi mettete le scorzette caramellate su di una carta forno, spolveratele con poco zucchero semolato e fate attaccare bene su tutte le scorzette.
![](asciugare.jpg "frangipani © Erica")

Fate asciugare almeno per tutta la notte.
![](asciutti.jpg "frangipani © Erica")

Poi conservate le scorzette in un barattolo di vetro e se volete regalatele...
![](risultato.jpg "frangipani © Erica")

Volendo potete anche ricoprire le scorzette con del cioccolato fondente. Se però lo volete fare, dopo che avrete messo le scorzette caramellate sulla carta forno, non aggiungete zucchero semolato, fatele asciugare così.
![](senzazucchero.jpg "frangipani © Erica")

Quando saranno completamente asciutte, fate sciogliere del cioccolato fondente e immergete le scorzette nel cioccolato sciolto. Poi fate asciugare bene e conservate anche queste in un barattolo di vetro.
![](cioccolato.jpg "frangipani © Erica")


<h4>Buon appetito
  <font color="red">
    <i class="fa fa-smile-o"></i>
  </font>
</h4>
