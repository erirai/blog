---
title: "Ciambella Pasquale farcita di Ricotta profumata agli Agrumi"
date: 2024-03-20
tags:
- colazione
- pasqua
categories:
- Dolce
- Panificati
label: 2024-03-20-ciambella-pasquale-farcita-di-ricotta-profumata-agli-agrumi
lang: it
---
![](header.jpeg "frangipani © Erica")

**Ciambella Pasquale farcita di Ricotta profumata agli Agrumi** una sofficissima ciambella profumata ottima per la colazione o il Brunch pasquale. Non ho scelto il solito ripieno al cioccolato (di cioccolato a Pasqua ne mangiamo già abbastanza), ma ho preferito una farcia molto delicata alla ricotta.
<br />
Una cosa tipica della Pasqua è il profumo della Pastiera Napoletana che fa sempre mia Mamma. Proprio per questo ho voluto un po' mettere questi odori nella ciambella. Infatti ho profumato la ricotta con la scorza d'arancia e limone, messo la vaniglia e volendo si può mettere anche l'essenza di fiori d'arancio...
<br />
Sulle foto la ciambella potrebbe sembrare senza o con poca farcia, ma vi assicuro che il ripieno c'è, solo che il colore praticamente uguale non aiuta molto. Se volete renderla ancora di più golosa, aggiungete delle gocce di cioccolato o dell'uvetta (io uvetta mai e poi mai never ever).

Voi avete già programmi per Pasqua? Noi fin ora zero! Non ho proprio avuto la testa per pensarci ancora, ma dovrei definitivamente organizzarmi un attimino. Settimana scorsa è stata bella piena. Gioele ha festeggiato il suo 9° compleanno e tra festicciola con gli amichetti, festa con famiglia, festa a scuola... ho passato la settimana a fare dolci e organizzare tutto!
![](tortagioele.jpeg "frangipani © Erica")

Ho fatto <a href="/2015-04-16-il-cioccolatone/">Il Cioccolatone</a> per la festicciola con i suoi amichetti, questa torta non delude mai e la mangiano anche quelli che solitamente non mangiano dolci (alieni). Per la scuola ha voluto questi <a href="/2014-01-14-muffin-con-mirtilli-e-cioccolato/">Muffin vegani con Mirtilli e Cioccolato</a> ma con il cioccolato bianco. Poi gli ho preparato le crostatine con la marmellata per la colazione, il suo dolce preferito. Per la festa in famiglia mi ha chiesto una torta Pikatchu gusto cocco, limone, cioccolato bianco e fragole. Sì, i miei figli hanno gusti semplici. In più ho fatto anche una crostata con la marmellata a forma di Pokeball e dei biscotti anche con una leggera forma di Pokeballs. Ora pensiamo alla Pasqua, dopo tocca a mio marito...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Ciambella Pasquale farcita di Ricotta profumata agli Agrumi</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Ciambella Pasquale farcita di Ricotta profumata agli Agrumi, una sofficissima ciambella profumata ottima per la colazione o il Brunch pasquale.</span>
      <div class="ingredients-title">Ingredienti</div>
      <table>
        <tbody>
          <tr>     
            <td colspan="2"><b>Pasta lievita dolce</b></td>
          </tr>
          <tr itemprop="recipeIngredient">
            <td>400gr</td>
            <td>farina</td>
          </tr>
          <tr itemprop="recipeIngredient">
            <td>1/2 cucchiaino raso</td>
            <td>sale</td>
          </tr>
          <tr itemprop="recipeIngredient">
            <td>3 cucchiai rasi</td>
            <td>zucchero</td>
          </tr>
          <tr itemprop="recipeIngredient">
            <td>2gr</td>
            <td>lievito fresco</td>
          </tr>
          <tr itemprop="recipeIngredient">
            <td>60gr</td>
            <td>burro</td>
          </tr>
          <tr itemprop="recipeIngredient">
            <td>220ml</td>
            <td>latte</td>
           <tr>     
            <td colspan="2"><b>Farcia alla Ricotta</b></td>
          </tr>
          <tr itemprop="recipeIngredient">
            <td>250gr</td>
            <td>ricotta</td>
          </tr>
          <tr itemprop="recipeIngredient">
            <td>2 cucchiai</td>
            <td>zucchero</td>
          </tr>
          <tr itemprop="recipeIngredient">
            <td>1</td>
            <td>uovo</td>
          </tr>
          <tr itemprop="recipeIngredient">
            <td>qb</td>
            <td>scorza di limone e arancia bio</td>
          </tr>
          <tr itemprop="recipeIngredient">
            <td>qb</td>
            <td>vaniglia</td>
          </tr>
          <tr itemprop="recipeIngredient">
            <td>qb</td>
            <td>essenza di fiori d'arancio</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete nella planetaria la farina, il sale e lo zucchero e date una mescolata. Riscaldate leggermente il latte insieme al burro, togliete dai fornelli e fateci sciogliere dentro il lievito. Aggiungete il latte alla farina e fate impastare finché il tutto non si staccherà dalle pareti della ciotola. Poi passate l'impasto su di un piano di lavoro e lavorate l'impasto con le mani ancora per qualche minuto. Naturalmente potete impastare il tutto completamente a mano. A questo punto coprite bene e mettete la pasta **lievita dolce** a lievitare per 12 orette o per tutta la notte, ma comunque fino a raddoppio del suo volume.

Riprendete l'impasto e mettetelo su di un piano di lavoro e stendetelo formando un rettangolo spesso ca. 5mm aiutandovi con un mattarello.

In una ciotola mettete tutti gli ingredienti per la **farcia alla ricotta** e amalgamate bene il tutto. Spalmate questa farcia sul rettangolo di pasta lievita lasciando un bordo di 1cm. Adesso iniziate ad arrotolare il tutto dal lato più lungo e alla fine sigillate bene la giuntura. Tagliate il rotolo a metà per il lungo. Poi mettete i due pezzi direttamente sulla teglia con sotto della carta forno, attorcigliate le due metà come un cordone e formate una ciambella unendo le due estremità. Per mantenere il buco al centro, vi consiglio di metterci un qualcosa resistente alla cottura in forno come una ciotolina o un piccolo ring e fatela lievitare ancora per mezz'oretta.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="ricotta.jpeg" alt="" title="frangipani © Erica" />
    <img style="float: left; width: 49%; margin-left: 1%" src="teglia.jpeg" alt="" title="frangipani © Erica" />
    <div style="clear: both;"></div>
  </div>
</p>

Infornate la **Ciambella Pasquale** nel forno preriscaldato a 180°C statico per 30-40min. Fate raffreddare un pochino prima di tagliarla e mangiarla, se volete finite con una spolverata di zucchero a velo.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato1.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato2.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato3.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato4.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato5.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato6.jpeg" alt="" title="frangipani © Erica" />
    <div style="clear: both;"></div>
  </div>
</p>

![](risultato7.jpeg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
