---
title: "Migliaccio Napoletano"
date: 2024-02-07
tags:
- carnevale
- ricotta
categories:
- Dolce
- Torte
label: 2024-02-07-migliaccio-napoletano
lang: it
---
![](header.jpeg "frangipani © Erica")

**Migliaccio Napoletano** un dolce di carnevale della tradizione napoletana fatto a base di semolino. Per questo ha questa fantastica consistenza cremosa. Gli ingredienti sono pochi e semplici come latte, uova, burro, semolino e ricotta. In più si aggiungono gli odori che lo rendono profumatissimo come vaniglia, limone e arancia. Come profumi mi ricorda molto anche la Pastiera Napoletana, ma anche il ripieno delle Sfogliatelle che io ADORO!
<br />
La preparazione è facile, potete anche dividerla in due parti: il giorno prima o la mattina preparate la crema di semolino e l'indomani o il pomeriggio finite di prepararla e la cuocete. La prima cosa da preparare è proprio la crema di semolino che deve raffreddarsi completamente. Non va assolutamente aggiunta calda all'impasto di uova e ricotta, altrimenti il Migliaccio avrà un gusto di uova cotte e perderà tutta la sua delicatezza ed il suo profumo.
<br />
Parliamo un attimo della ricotta. Se avete la possibilità e vi piace, vi consiglio di usare la ricotta di pecora. Perché? Facile, è molto più buona! Molto più gustosa, per molti anche più digeribile e non sa solo di latte, ma di ricotta. Ma qui io ho già dei "pregiudizi" perché in Sicilia usiamo praticamente solo quella di pecora e qui mi manca molto la ricotta buona...

Avevo già fatto questa torta anni fa, ma decisi di non mettere la ricetta sul Blog. Perchè? Boh. Forse perché non è niente di nuovo, la ricetta è una e ce ne sono migliaia in rete. In generale faccio fatica ad inserire nel Blog le ricette classiche. Da una parte perché, proprio come scritto prima, non è niente di nuovo, il Web ne è già pieno. Dall'altra parte c'è anche quell'ansietta di "sbagliare" una ricetta della tradizione, molti ci tengono molto alle tradizioni e in più ognuno ha la propria ricetta che è la sola ed unica giusta. Capite?

Fatemi scrivere un'ultima cosa... Benvenuto Febbraio! Benvenuto ultimo mese invernale. Benvenute giornate che iniziate ad allungarvi sempre di più. Benvenuto mese delle frittelle di carnevale e dolci romantici per San Valentino.

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Migliaccio Napoletano</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Migliaccio Napoletano, un dolce di carnevale della tradizione napoletana fatto a base di semolino.</span>
      <div class="ingredients-title">Ingredienti</div>
      <table>
        <tbody>
          <tr itemprop="recipeIngredient">
            <td>500gr</td>
            <td>latte</td>
          </tr>
          <tr itemprop="recipeIngredient">
            <td>300gr</td>
            <td>acqua</td>
          </tr>
          <tr itemprop="recipeIngredient">
            <td>180gr</td>
            <td>zucchero</td>
          </tr>
          <tr itemprop="recipeIngredient">
            <td>50gr</td>
            <td>burro</td>
          </tr>
          <tr itemprop="recipeIngredient">
            <td>1</td>
            <td>bacca di vaniglia</td>
          </tr>
          <tr itemprop="recipeIngredient">
            <td>1</td>
            <td>arancia bio non trattata</td>
          </tr>
          <tr itemprop="recipeIngredient">
            <td>1</td>
            <td>limone bio non trattato</td>
          </tr>
          <tr itemprop="recipeIngredient">
            <td>1 pizzico</td>
            <td>sale</td>
          </tr>
          <tr itemprop="recipeIngredient">
            <td>180gr</td>
            <td>semolino</td>
          </tr>
          <tr itemprop="recipeIngredient">
            <td>3</td>
            <td>uova</td>
          </tr>
          <tr itemprop="recipeIngredient">
            <td>250gr</td>
            <td>ricotta (di pecora)</td>
          </tr>
        </tbody>
      </table>
      <br></br>
      <i class="pull-right" style="font-size: 80%;" itemprop="recipeYield">per una tortiera da 20-22cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

In un pentolino capiente versate il latte, l'acqua, 50gr di zucchero, il burro, 1/2 bacca di vaniglia, 2-3 pezzetti interi di scorza d'arancia e di limone (solo la parte aromatica arancione/gialla) ed un pizzico di sale. Riscaldate il latte e mescolate finché lo zucchero ed il burro si saranno completamente sciolti. A questo punto, sempre mescolando, aggiungete il semolino. Tenete la temperatura medio bassa e continuate a mescolare, finché la crema di semolino non si sarà addensata bene. A questo punto eliminate la stecca di vaniglia e le scorze. Versate la crema in un piatto piano formando uno strato sottile, coprite con della pellicola alimentare e fate raffreddare completamente.

In una coppa a parte montate le uova con il resto dello zucchero ed i semi dell'altra metà della bacca di vaniglia. Montate il tutto finché risulterà bello chiaro, voluminoso e spumoso. A questo punto aggiungete la ricotta e le scorze grattugiate del resto dell'arancia e del limone e mescolate bene per incorporare bene il tutto.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="semolino.jpeg" alt="" title="frangipani © Erica" />
    <img style="float: left; width: 49%; margin-left: 1%" src="impasto.jpeg" alt="" title="frangipani © Erica" />
    <div style="clear: both;"></div>
  </div>
</p>

Poco alla volta aggiungete la crema di semolino incorporandola bene nel composto di uova. Versate il composto in una teglia imburrata ed infarinata.
![](teglia.jpeg "frangipani © Erica")

Infornate il **Migliaccio Napoletano** nel forno preriscaldato a 180°C ventilato per circa 1h, se verso la fine vedete che la superficie prende troppo colore, coprite con un foglio di carta d'alluminio. La durata della cottura dipende anche dallo spessore del Migliaccio, quindi tenetela sotto controllo. Fatela raffreddare completamente nella teglia prima di uscirla. Prima di servirla, finite con una bella spolverata di zucchero a velo. Conservatela in frigo.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato1.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato2.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato3.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato4.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato5.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato6.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato7.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato8.jpeg" alt="" title="frangipani © Erica" />
    <div style="clear: both;"></div>
  </div>
</p>

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
