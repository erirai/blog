---
title: "Mele al Cioccolato per Halloween"
date: 2018-10-24
tags:
- mele
- cioccolato
- dolci
- vegan 
categories:
- Dolce
- "Muffin, Cupcakes, Cake Pops..."
label: 2018-10-24-mele-al-cioccolato-per-halloween
lang: it 
---
![](header.jpg "frangipani © Erica")

**Mele al Cioccolato per Halloween**, per chi desidera preparare un dolcetto spaventoso, sano e veloce insieme ai piccoli. Dovete solo tagliare le mele a fette e immergerle nel cioccolato... poi le decorate come volete, tutto quà! Io le ho preparate insieme a Gaia, Gioele era occupato a giocare con il suo Papà. Con il cioccolato bianco abbiamo fatto dei fantasmini, poi una parte l'abbiamo colorata di arancione e abbiamo fatto delle zucche. Un'altra parte l'abbiamo colorata di verde per fare Frankenstein. I capelli li abbiamo fatti con il cioccolato fondente, con cui abbiamo poi fatto anche dei mostriciattoli strabici. Come decorazioni abbiamo usato occhietti e foglie di zucchero e qualche perlina... Come vedete, non serve molto! 

Quest'anno proprio non riuscirò a fare di più! Questa settimana Gaia ha ricominciato con l'asilo e tra una cosa e l'altra ho già la settimana piena. Settimana scorsa mio marito era pure a casa e con le giornate meravigliose che ha fatto, siamo stati sempre in giro. Abbiamo iniziato lunedì con l'esposizione di zucche alla Jucker Farm, poi martedì siamo andati al Papiliorama a vedere le farfalle. È stato bellissimo, abbiamo visto tantissime farfalle, tutte libere e qualcuna si è pure appoggiata su di noi... C'era anche il Nocturama, pieno di pipistrelli, anche loro liberi. La Bat-Caverna, giusto per intenderci! Poi siamo andati a Basilea allo Zoo ed il resto della settimana tra spesa, cose da sbrigare e altro è volata... E niente, lunedì è stato parecchio traumatico. Il primo lunedì dopo le vacanze è sempre un dramma, ma l'altroieri lo è stato ancora di più! Perché? È arrivato il freddo... La mattina ci siamo svegliati col buio, abbiamo tirato fuori le giacche invernali e fuori era tutto ghiacciato. Devo dire altro?

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Mele al Cioccolato per Halloween</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Mele al Cioccolato per Halloween, per chi desidera preparare un dolcetto spaventoso, sano e veloce insieme ai piccoli.</span>
      <div class="ingredients-title">Ingredienti</div>
      <table>
        <tbody>
          </tr>
          <tr itemprop="recipeIngredient">
            <td>mele</td>
          </tr>
          <tr itemprop="recipeIngredient">
            <td>cioccolato bianco e fondente</td>
          </tr>
          <tr itemprop="recipeIngredient">
            <td>coloranti alimentari</td>
          </tr>
          <tr itemprop="recipeIngredient">
            <td>decorazioni (occhietti, foglie, perline...)</td>
          </tr>
          <tr itemprop="recipeIngredient">
            <td>bastoncini per gelato</td>
          </tr>
          <tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Lavate le mele e asciugatele bene. Tagliatele a fette spesse almeno 1cm. Sotto, con un coltello ben affilato, fate un taglietto ed infilateci il bastoncino per gelato.
![](mele.jpg "frangipani © Erica")

Fate sciogliere a Bagnomaria il cioccolato bianco e quello fondente separatamente. Se volete colorate il cioccolato bianco (potete suddividerlo, ma tenetelo sempre al caldo). A questo punto immergete le mele nel cioccolato o spennellatele con il cioccolato, come vi viene meglio e poi decorateli. Appoggiateli su di un foglio di carta forno e poi fateli asciugare in frigo (conservateli anche in frigo).
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>