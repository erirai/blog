---
title: "Torta Salata con Erbette e Ricotta"
date: 2018-06-26
tags:
- pasqua
- ricotta
- erbe aromatiche
- torta salata
- pasta sfoglia
categories:
- Salato
- "Torte salate, Muffin salati..."
label: 2018-06-26-torta-salata-con-erbette-e-ricotta
lang: it
---
![](header.jpg "frangipani © Erica")

Torta Salata con Erbette e Ricotta, ottima sia fredda che calda e perfetta per smaltire le erbette aromatiche che avete in giardino... In questo caso invece di usare il classico ripieno con ricotta e spinaci, ho sostituito gli spinaci con le erbette. Il gusto è molto più aromatico, però dipende molto dalla quantità di erbette che usate e da quali erbette usate. Vi consiglio assolutamente di utilizzare basilico, prezzemolo, erba cipollina, origano e timo. Poi una piccola parte di rosmarino, salvia, menta e melissa. Ma ci sono altre erbette come il lapazio, la pimpinella, il crescione... Mischiate secondo i vostri gusti! Scegliete voi se usare una teglia rotonda o rettangolare, non fa differenza. Se la preparate per un buffet o per un picnic meglio una forma rettangolare per poi tagliarla a quadretti, è più comodo. L'ho preparata insieme a mio figlio e non smetteva di odorare tutte le erbette, era felicissimo! Poi prima di andare a prendere mia figlia l'ho infornata e quando siamo rientrati lei: Mammaaa ma che buon profumo! In effetti tutta la casa profumava di erbette, meraviglioso... Ecco qui, adesso andate in giardino o sul balcone, raccogliete un po' di erbette e preparate questa fantastica torta salata!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>1 rotolo</td>
            <td>pasta sfoglia</td>
          </tr>
          <tr>
            <td>500gr</td>
            <td>ricotta</td>
          </tr>
          <tr>
            <td>2</td>
            <td>uova</td>
          </tr>
          <tr>
            <td>qb</td>
            <td>erbette fresche (basilico, prezzemolo, origano, timo, rosmarino, salvia, menta, melissa, erba cipollina...)</td>
          </tr>
          <tr>
            <td>qb</td>
            <td>sale</td>
          </tr>
          <tr>
            <td>qb</td>
            <td>pepe</td>
         </tr>
          <tr>
            <td>qb</td>
            <td>olio evo</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Lavate le erbette aromatiche, asciugatele e tritatele con un coltello, mettete da parte. In una coppa mescolate le uova, la ricotta sgocciolata, sale, pepe e un filo d'olio. Aggiungete anche le erbette tritate e amalgamate. Rivestite una teglia (rotonda o rettangolare) con la pasta sfoglia lasciando la carta di sotto, versateci sopra il ripieno e aggiustate i bordi.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="erbette.jpg" alt="" title="frangipani © Erica" />
    <img style="float: left; width: 49%; margin-left: 1%" src="teglia.jpg" alt="" title="frangipani © Erica" />
    <div style="clear: both"></div>
  </div>
</p>

Cuocete la torta salata nel forno preriscaldato a 180°C ventilato per mezz'oretta o almeno finché avrà preso un bel colore. Fatela raffreddare e rapprendere un pochettino, poi tagliatela a quadretti o spicchi...
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

![](risultato6.jpg "frangipani © Erica")

![](risultato7.jpg "frangipani © Erica")

![](risultato8.jpg "frangipani © Erica")

![](risultato9.jpg "frangipani © Erica")

![](risultato10.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
