---
title: "Torta Tiramisù"
date: 2018-03-14
tags:
- festa del papà
- caffé
categories:
- Dolce
- Torte 
label: 2017-03-14-torta-tiramisu
lang: it 
---
![](header.jpg "frangipani © Erica")

> Buon 3° Compleanno piccolino!

Torta Tiramisù, un'ottima alternativa al classico Tiramisù, perfetta per la Festa del Papà! Dopo il successone della <a href="https://frangipani.raiano.ch/2016-03-19-fluffosa-al-tiramisu/" target="_blank">Fluffosa al Tiramisù</a> che è piaciuta tantissimo a mio marito, ma anche a voi... Ecco la Torta Tiramisù. Un soffice bisquit bagnato con il caffé e farcito con tanta crema al mascarpone. La ricetta facilissima del Bisquit l'ho presa sul sito di <a href="https://www.backenmachtgluecklich.de/rezepte/grundrezept-fuer-biskuitteig-und-biskuitboden.html" target="_blank">Backen macht glücklich</a>. Questa volta ho pure pastorizzato le uova e c'è voluto un attimo! A natale ho ricevuto un termometro da cucina e l'ho pure usato, mi sentivo molto chef... Questa Torta Tiramisù va preparata il giorno prima e lasciata in frigo per tutta la notte. Va mangiata fredda da frigo e finita il più presto possibile.

Oggi però è un giorno speciale... nostro figlio compie 3 anni! Gioele un bimbo coccoloso e dolce ma altrettanto rompiscatole. Infatti spesso mi chiedo come sia possibile essere contemporaneamente così dolce e rompiscatole?! È un mistero... Mi ha chiesto una torta al cioccolato con l'aeroplanino Jett dei Super Wings. Quindi piattini, bicchieri e deco tutto a tema Super Wings. Meno male che esiste Internet e si trova praticamente tutto! Festeggeremo venerdì, perché mia figlia comunque domani deve andare all'asilo... Poi vi farò vedere la foto della torta. Nella mia testa ho un'immagine ben precisa, vediamo cosa riuscirò a fare...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Bisquit</b></td>
          </tr>
          <tr>
            <td>3</td>
            <td>uova medie</td>
          </tr>
          <tr>
            <td>3 cucchiai</td>
            <td>acqua bollente</td>
          </tr>
          <tr>
            <td>80gr</td>
            <td>zucchero</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>120gr</td>
            <td>farina</td>
          </tr>
          <tr>
            <td>1 cucchiaino</td>
            <td>lievito per dolci</td>
          </tr>
          <tr style="height: 15px;"></tr>
          <tr>          
            <td colspan="2"><b>Crema al Mascarpone</b></td>
          </tr>      
          <tr> 
            <td>2</td>
            <td>uova</td>
          </tr>
          <tr>
            <td>100gr</td>
            <td>zucchero</td>
          </tr>
          <tr>
            <td>55gr</td>
            <td>acqua</td>
          </tr>
          <tr>
            <td>500gr</td>
            <td>Mascarpone</td>
          </tr>
          <tr>
            <td>qb</td>
            <td>scorza di limone e arancia</td>
          </tr>
          <tr style="height: 15px;"></tr>
          <tr>          
            <td colspan="2"><b>Bagna e Deco</b></td>
          </tr>      
          <tr> 
            <td>qb</td>
            <td>caffé espresso freddo</td>
          </tr>
          <tr>
            <td>qb</td>
            <td>Rum o aroma di Rum</td>
          </tr>
          <tr>
            <td>qb</td>
            <td>scaglie di cioccolato</td>
          </tr>
          <tr>
            <td>qb</td>
            <td>cacao amaro</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per uno stampo da 18-20cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per il bisquit mettete le uova e l'acqua nella planetaria ed iniziate a montarle. Aggiungete anche lo zucchero ed il sale e continuate a montare a massima velocità le uova per 8-10min. In una coppa a parte mescolate e setacciate la farina ed il lievito. Con una spatola incorporate molto delicatamente la farina alle uova con un movimento dall'alto verso il basso. Versate il composto in una teglia ricoperta da carta forno.
![](teglia.jpg "frangipani © Erica")

Infornate il bisquit nel forno preriscaldato a 190°C statico per circa 20-25min, mi raccomando fate la prova stecchino. Fate intiepidire nella forma stessa, poi uscitelo dalla forma e fatelo raffreddare completamente. 
![](bisquit.jpg "frangipani © Erica")

Per la crema al mascarpone fate sciogliere in un pentolino lo zucchero con l'acqua. Lo sciroppo dovrà arrivare a 121°C in modo da poter pastorizzare le uova. Se non avete il termometro, basta aspettare che lo sciroppo faccia le bolle. Poco prima che lo sciroppo avrà raggiunto la giusta temperatura, iniziate a montare le uova. Sempre mescolando a temperatura massima le uova, aggiungete lo sciroppo a filo e continuate a mescolare per almeno 6-8min, il composto dovrà essere completamente freddo. A parte ammorbidite il mascarpone insieme alla scorza di limone e arancia, aggiungete una cucchiaiata delle uova e mescolate bene, poi aggiugnete il resto delle uova mescolando a mano molto delicatamente. Mettete in frigo finché vi servirà.
![](mascarpone.jpg "frangipani © Erica")

Tagliate a metà il bisquit e appoggiate un disco su di un piatto da portata, poi bagnatelo molto bene con il caffé mischiato al rum. Spalmateci sopra la metà della crema al mascarpone e coprite con il secondo disco. Bagnate anche il secondo disco con il caffé e finite con la crema al mascarpone. Mettete in frigo per almeno 5-6 ore, meglio per tutta la notte.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="farcire.jpg" alt="" title="frangipani © Erica" />
    <img style="float: left; width: 49%; margin-left: 1%" src="pronta.jpg" alt="" title="frangipani © Erica" />
    <div style="clear: both"></div>
  </div>
</p>

Prima di servirla, decoratela con delle scaglie di cioccolato ed una spolverata di cacao amaro, servitela fredda da frigo.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

![](risultato6.jpg "frangipani © Erica")

![](risultato7.jpg "frangipani © Erica")

![](risultato8.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>