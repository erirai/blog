---
title: "Crêpes Integrali senza Uova con Rucola, Parmigiano e Noci"
date: 2018-01-25
tags:
- vegan
- inverno
categories:
- Salato
- "Piatti Unici"
label: 2018-01-25-crepes-integrali-senza-uova-con-rucola-parmigiano-e-noci
lang: it
---
![](../2018-01-25-crepes-integrali-senza-uova-con-rucola-parmigiano-e-noci/header.jpg "frangipani © Erica")

Mangiai questa Crêpe Integrale senza Uova con Rucola, Parmigiano e Noci circa quattro anni fa in un negozietto bio qui in centro. Nostra figlia era piccolissima, aveva appena qualche mese. Con lei non era un problema andare a fare la spesa o mangiare fuori, la allattavo e poi avevamo sicuramente quattro ore di tempo. Infatti quella volta dopo aver fatto la spesa siamo rimasti a mangiare fuori. Mi ricordo esattamente che non ci misi molto a scegliere... E fu la scelta giusta! Quanto era buona... Ho provato a rifarla a casa ed il risultato è uguale! Sinceramente non so dirvi se è un antipasto o un piatto unico. Dipende dalle quantità direi... Una Crêpe piccolina, va benissimo come antipasto. Una più grande, come piatto unico. Adoro la rucola, quindi abbondo, poi fa anche tanto bene, la metterei dappertutto. Se non avete il parmigiano, va benissimo anche il pecorino. L'importante è, che sia un formaggio stagionato bello saporito. Poi mi sembra anche un ottimo piatto per la Detox di Gennaio, no?

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Crêpes integrali</b></td>
          </tr>
          <tr>
            <td>60gr</td>
            <td>farina integrale</td>
          </tr>
          <tr>
            <td>50gr</td>
            <td>farina di farro</td>
          </tr>
          <tr>
            <td>1 pizzico</td>
            <td>bicarbonato</td>
          </tr>
          <tr>
            <td>1/2 cucchiaino</td>
            <td>sale</td>
          </tr>
          <tr>
            <td>1 cucchiaio</td>
            <td>olio evo</td>
          </tr>
          <tr>
            <td>225ml</td>
            <td>latte vegetale (avena, miglio o altro)</td>
          </tr>
          <tr style="height: 15px;"></tr>
          <tr>          
            <td colspan="2"><b>Farcia</b></td>
          </tr>      
          <tr> 
            <td>qb</td>
            <td>parmigiano grattugiato al momento</td>
          </tr>
          <tr>
            <td>qb</td>
            <td>rucola</td>
          </tr>
          <tr>
            <td>qb</td>
            <td>noci</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 5 Crêpes</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per le Crêpes mettete le farine, il bicarbonato ed il sale in una coppa e mescolate. Poi aggiungete l'olio ed il latte sempre mescolando e continuate a mescolare finché avrete una pastella bella liscia e senza grumi.
![](../2018-01-25-crepes-integrali-senza-uova-con-rucola-parmigiano-e-noci/pastella.jpg "frangipani © Erica")

Riscaldate una padellina per Crêpes leggermente unta, poi versateci un mestolo di pastella e livellate bene con l'apposito attrezzino o facendo roteare la padella.
![](../2018-01-25-crepes-integrali-senza-uova-con-rucola-parmigiano-e-noci/padella.jpg "frangipani © Erica")

Quando inizia a staccarsi dai bordi ed avrà preso un bel colore, giratela e finite di cuocerla. Continuate fino ad esaurimento della pastella.
![](../2018-01-25-crepes-integrali-senza-uova-con-rucola-parmigiano-e-noci/crepes.jpg "frangipani © Erica")

Prendete una Crêpe e mettetela di nuovo nella padella calda. Copritela con del parmigiano grattugiato al momento e fatelo sciogliere leggermente. 
![](../2018-01-25-crepes-integrali-senza-uova-con-rucola-parmigiano-e-noci/parmigiano.jpg "frangipani © Erica")

Mettete la Crêpe col formaggio in un piatto, aggiugnete la rucola e le noci tostate e servite subito.
![](../2018-01-25-crepes-integrali-senza-uova-con-rucola-parmigiano-e-noci/risultato1.jpg "frangipani © Erica")

![](../2018-01-25-crepes-integrali-senza-uova-con-rucola-parmigiano-e-noci/risultato2.jpg "frangipani © Erica")

![](../2018-01-25-crepes-integrali-senza-uova-con-rucola-parmigiano-e-noci/risultato3.jpg "frangipani © Erica")

![](../2018-01-25-crepes-integrali-senza-uova-con-rucola-parmigiano-e-noci/risultato4.jpg "frangipani © Erica")

![](../2018-01-25-crepes-integrali-senza-uova-con-rucola-parmigiano-e-noci/risultato5.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
