---
title: "Mele Essiccate alla Cannella"
date: 2018-09-05
tags:
- mele
- vegan
- cannella
- dolci
- conserve
- glutenfree
categories:
- Dolce
- Conserve
label: 2018-09-05-mele-essiccate-alla-cannella
lang: it 
---
![](header.jpg "frangipani © Erica")

Mele Essiccate alla Cannella, da preparare senza essiccatore. Sono uno Snack buono e sano per grandi e piccoli. Se avete in giardino un melo, questa ricetta fa per voi o comprate le mele che più vi piacciono, io preferisco quelle agre... Con 5 mele mediograndi ho riempito due teglie e diciamo che dopo 4 giorni erano già finite... Se non vi piace la cannella non mettetela e le lasciate neutre. Ma secondo me, mele e cannella sono una coppia perfetta che sa tanto di autunno! A proposito, da voi è arrivato l'autunno? Qui si... Anche se nei prossimi giorni le temperature si alzeranno di nuovo un pochettino, l'aria sa ormai di autunno. La mattina c'è una leggera nebbia, l'arietta è fresca e la giacchetta non fa male, gli alberi sono pieni di nocciole, noci e castagne selvatiche, iniziano a cadere le foglie, la luce del sole ha cambiato colore adesso ha quel tocco dorato e dapperttutto si vedono zucche... Si vedono alberi pieni pienissimi di mele. L'anno scorso per via della gelata di fine aprile, il raccolto fu scarsissimo. Tanti contadini hanno finito le loro scorte troppo presto, i supermercati hanno dovuto importare le mele e il mosto di mela non si trovava più. Adesso però ci sono e le usiamo a tutto campo, che ne dite?

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          </tr>
          <tr>
            <td>mele</td>
          </tr>
          <tr>
            <td>cannella in polvere</td>
          </tr>
          <tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Lavate le mele ed eliminate il torsolo con l'apposito attrezzo. La mela deve rimanere intatta. Dunque tagliatela a fettine sottili 3-4mm aiutandovi con una mandolina. Mettete le mele in una coppa e cospargetele con la cannella, mescolate con le mani per distribuire la cannella su tutte le mele. Adagiate le fettine di mela su di una teglia ricoperta con della carta forno facendo un solo strato.
![](teglia.jpg "frangipani © Erica")

Infornate le mele nel forno preriscaldato a 90°C ventilato per circa 2 orette. Passata la prima ora, girate le fettine di mela, dopo le girerete ogni mezz'ora finché saranno asciutte ma non secche. Fatele raffreddare completamente su di una griglia prima di conservarle in un barattolo di vetro.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>