---
title: "Torta al Latte caldo e Caffè"
date: 2018-05-30
tags:
- caffé
- festa del papà
categories:
- Dolce
- Torte
label: 2018-05-30-torta-al-latte-caldo-e-caffe
lang: it
---
![](header.jpg "frangipani © Erica")

Torta al Latte caldo e Caffè, perfetta per la colazione da inzuppare nella schiumina del vostro Cappuccino o Caffè Latte. Sofficissima, umida al punto giusto... Ho visto la ricetta qualche giorno fa su <a href="https://ricette.giallozafferano.it/Torta-al-latte-caldo-e-caffe.html" target="_blank">Giallo Zafferano</a> e fu amore a prima vista! Purtroppo ho usato una teglia da 18cm invece di 20cm e la torta non si è cotta bene, ma ho voluto postare lo stesso la ricetta perchè è troppo buona. Voi comunque usate lo stampo da 20cm e tutto andrà bene... Eh si, questa torta va assolutamente inzuppata! Lo so, lo so se anche voi come me non siete amanti dell'inzuppo, fatelo lo stesso, ne vale la pena! Se ci sono anche bambini a mangiare la torta, vi consiglio di preparare il caffè decaffeinato, il gusto sarà lo stesso e evitate brutti scherzi, non si sa mai...

Beh, anche Maggio è finito... Un mese bello pieno! Il compleanno di Gaia accompagnato da una bella tonsillite e non abbiamo potuto festeggiare. C'è rimasta talmente male che qualche giorno dopo mi ha detto: "Mamma, ho paura di non festeggiare mai più il mio compleanno!". Recupereremo! Poi mio figlio ha iniziato con il preasilo, una mattina a settimana starà li. Imparerà lo svizzero, a condividere e a stere insieme ad altri bimbi ed io avrò due ore e mezzo libere... Siamo stati molto in giro, belle giornate passate fuori con tanto sole e caldo. La prima metà del mese è passata in un batter d'occhio, poi però sembrava che non volesse finire più! Ma anche voi siete così stanchi? La sera crollo prestissimo, la mattina per svegliarmi neanche le bombe... Vabbé la Torta al Latte caldo e Caffè sicuramente aiuta!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
           <td>4</td>
            <td>uova medie</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>180gr</td>
            <td>zucchero</td>
          </tr>
          <tr>
            <td>200gr</td>
            <td>farina</td>
          </tr>
          <tr>
            <td>6gr</td>
            <td>lievito per dolci</td>
          </tr>
          <tr>
            <td>150gr</td>
            <td>latte intero</td>
          </tr>
          <tr>
            <td>90gr</td>
            <td>burro</td>
          </tr>
          <tr>
            <td>50gr</td>
            <td>caffè della caffettiera</td>
        </tbody>
      </table>
      <br></br>
      <i class="pull-right" style="font-size: 80%;">per una tortiera da 20cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Nella planetaria mettete le uova ed un pizzico di sale e iniziate a montarle, poi aggiungete piano piano lo zucchero e continuate a montare finché il composto diventerà bello chiaro e spumoso. A questo punto aggiungete la farina ed il lievito setacciati e con una spatola mescolate con un movimento dal basso verso l'alto. Prendete 4 cucchiai dell'impasto e mettetelo in una coppetta a parte.
![](impasto.jpg "frangipani © Erica")

In un pentolino mettete il latte ed il burro e riscaldate il tutto fino ad arrivare quasi ad ebollizione. Mischiate l'impasto messo da parte insieme al latte e burro ed il caffè ancora caldi.
![](caffe.jpg "frangipani © Erica")

Aggiungete poco alla volta il miscuglio con il caffè all'impasto mescolando delicatamente. Versate il tutto in una teglia da 20cm imburrata ed infarinata e infornatela nel ripiano più basso del forno preriscaldato a 180°C statico per ca. 45min. Dopo 25min passate la teglia nel ripiano centrale e terminate la cottura. Mi raccomando, fate sempre la prova stecchino. 
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

![](risultato6.jpg "frangipani © Erica")

![](risultato7.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>