---
title: "Cornetti ripieni di Rabarbaro e Crema Frangipane"
date: 2018-05-04
tags:
- biscotti
- dolci
- rabarbaro
categories:
- Dolce
- Biscotti
label: 2018-05-04-cornetti-farciti-con-rabarbaro-e-crema-frangipane
lang: it 
---
![](header.jpg "frangipani © Erica")

> Benvenuto Maggio!

Cornetti ripieni di Rabarbaro e Crema Frangipane per inaugurare la stagione del Rabarbaro che io amo tantissimo! Il primo rabarbaro svizzero è sempre una gioia e lo utilizzo più che posso! Inizia ad arrivare già verso metà aprile e dopo il 24 giugno (San Giovanni Battista) i contadini non lo raccolgono più, come fanno anche con gli asparagi. Il rabarbaro è una pianta pluriennale ed ha bisogno di una pausa per rigenerarsi. Per questo motivo il raccolto termina massimo alla fine di giugno. Qui in Svizzera si trova molto facilmente nei negozi, al mercato ma anche nel proprio orto è facile coltivarlo. Però a quanto pare in Italia la cosa è diversa. Sembra essere un'impresa difficilissima trovarlo. Ma niente panico! Potete semplicemente sostituire il rabarbaro con altra frutta come mele, prugne, lamponi o ribes. In questo caso il frutto deve avere un gusto agro, altrimenti risulterebbe troppo pesante. La ricetta di questi cornetti l'ho vista nella rivista Sweet Dreams che compro ogni due mesi! In effetti è l'unica rivista che compro... È piena di cose meravigliose e goduriosissime, da leccarsi i baffi! Che poi l'impasto di questi cornetti è molto simile ai miei <a href="https://frangipani.raiano.ch/2014-12-16-cornettini-con-fiocchi-di-latte-e-marmellata/" target="_blank">Cornetti con Fiocchi di latte e Marmellata</a> che a me piacciono tantissimissimo! Sono uno tira l'altro... pericolosissimi! E questi farciti con crema frangipane e rabarbaro sono peggio!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Impasto</b></td>
          </tr>
          <tr>
            <td>200gr</td>
            <td>farina</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>qb</td>
            <td>vaniglia</td>
          </tr>
          <tr>
            <td>3 cucchiai</td>
            <td>zucchero a velo</td>
          </tr>
          <tr>
            <td>165gr</td>
            <td>burro freddo a pezzetti</td>
          </tr>
          <tr>
            <td>165gr</td>
            <td>formaggio spalmabile tipo Philadelphia</td>
          </tr>
          <tr style="height: 15px;"></tr>
          <tr>          
            <td colspan="2"><b>Rabarbaro</b></td>
          </tr>      
          <tr> 
            <td>5-6</td>
            <td>stecche di rabarbaro</td>
          </tr>
          <tr>
            <td>2 cucchiai</td>
            <td>zucchero</td>
          </tr>      
          <tr> 
            <td>1/2</td>
            <td>limone solo il succo</td>
          </tr>
          <tr style="height: 15px;"></tr>
          <tr>          
            <td colspan="2"><b>Crema Frangipane</b></td>
          </tr>      
          <tr> 
            <td>1</td>
            <td>uovo</td>
          </tr>
          <tr>
            <td>110gr</td>
            <td>mandorle macinate</td>
          </tr>
          <tr>
            <td>60gr</td>
            <td>zucchero a velo</td>
          </tr>      
          <tr> 
            <td>20gr</td>
            <td>burro fuso</td>
        </tbody>
      </table>
      <br></br>
      <i class="pull-right" style="font-size: 80%;">per 36 cornetti</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Preparate l'impasto: mettete tutti gli ingredienti in una ciotola e con le mani fredde impastate velocemente finché avrete un panetto liscio ed omogeneo. Dividete l'impasto in 3 parti uguali, schiacchiate bene, avvolgete con la pellicola e mettete in frigo per almeno 4 ore.

Lavate il rabarbaro, tagliate le due estremità e togliete la pellicina esterna ed i filamenti. Dunque tagliatelo a pezzetti da 5cm, ne serviranno 36 pezzi. Mettete il rabarbaro in una ciotola e aggiungete lo zucchero ed il succo di limone. Mescolate e lasciate in frigo anche questo per almeno 4 ore.
<p>
  <div style="width: 100%; margin-bottom: ">
    <img style="float: left; width: 49%; margin-right: 1%" src="impasto.jpg" alt="" title="frangipani © Erica" />
    <img style="float: left; width: 49%; margin-left: 1%" src="rabarbaro.jpg" alt="" title="frangipani © Erica" />
    <div style="clear: both"></div>
  </div>
</p>

Preparate la crema Frangipane. Mettete tutti gli ingredienti in una ciotola e amalgamateli bene. Deve risultare spalmabile e soda, non sciolta. In caso aggiungete altre mandorle (scusate, mi sono dimenticata di fare la foto).

Infarinate bene il piano di lavoro e uscite dal frigo uno dei tre panetti. Stendetelo con un mattarello fino ad un diametro di 26cm circa. Poi suddividetelo in 12 spicchi e fate un taglietto alla base di ogni spicchio. Sempre alla base mettete un cucchiaino di crema Frangipane e sopra ci adagiate un pezzo di rabarbaro (non buttate via il succo del rabarbaro). Iniziate ad arrotolare e tirate delicatamente la punta per allungarla, in questo modo il cornetto sarà più carino. Mettete i cornetti su di una teglia ricoperta con della carta forno. Ripetete con gli altri due panetti.
<p>
  <div style="width: 100%; margin-bottom: ">
    <img style="float: left; width: 49%; margin-right: 1%" src="cornetti.jpg" alt="" title="frangipani © Erica" />
    <img style="float: left; width: 49%; margin-left: 1%" src="teglia.jpg" alt="" title="frangipani © Erica" />
    <div style="clear: both"></div>
  </div>
</p>

Infornate nel forno preriscaldato statico a 175°C per 15-20min. Fateli intiepidire nella teglia stessa, poi passateli su di una griglia. Se volete, con il succo del rabarbaro potete fare una salsina. Filtratelo, mettetelo in un pentolino ed aggiungete un pochettino di amido di mais (o simile). Mettete sui fornelli e cuocete a temperatura moderata finché si sarà addensato.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

![](risultato6.jpg "frangipani © Erica")

![](risultato7.jpg "frangipani © Erica")

![](risultato8.jpg "frangipani © Erica")

![](risultato9.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>