---
title: "Fluffosa vegana con Pere e Cioccolato"
date: 2018-11-06
tags:
- fluffosa
- cioccolato
- dolci
- torta
- festa del papà
- pere
- vegan
categories:
- Dolce
- Torte
label: 2018-11-06-fluffosa-vegana-con-pere-e-cioccolato
lang: it
---
![](header.jpg "frangipani © Erica")

**Fluffosa vegana con Pere e Cioccolato**, le pere in cottura si sciolgono e rendono l'impasto molto scioglievole ed umido, poi inutile dirvi che insieme al cioccolato è la fine del mondo! Sembra strano, ma sì, si possono fare anche le Fluffose vegane ed è pure facilissimo! Questa ha un impasto base neutro (ho cambiato un pochettino la ricetta della <a href="https://frangipani.raiano.ch/2016-10-18-black-beauty/" target="_blank">Black Beauty (Fluffosa al Cioccolato vegan)</a>), poi ho aggiunto pezzetti di pere e cioccolato. Ma avete visto quanto è alta? In questo caso potete usare anche una teglia per ciambelle o Bundt Cake, perché non ha bisogno di essere capovolta durante il raffreddamento.

Dunque, novembre non mi piace per niente, il solito mese di transizione! Mi spiego: Ottobre è passato con lui anche Halloween e l'euforia dell'arrivo dell'autunno. Le giornate ormai sono fredde, buie e corte. Dapperttutto troviamo decorazioni natalizie, anche se manca ancora un po' fino all'arrivo di dicembre. Ma allo stesso tempo ormai tutti aspettano dicembre ed il Natale... Capite cosa voglio dire? Mi sono spiegata bene? Novembre è quel mese di transizione che ormai non ha più il fascino autunnale, che ti fa pensare al Natale senza poterlo vivere ancora... Ma ci sono delle cose che possiamo fare nel mese di novembre per prepararci al Natale che verrà. Cose che possiamo sbrigare in anticipo per avere più tempo libero a dicembre e dedicarci alle cose belle del Natale. Dunque ho preparato una To-Do List con le cose da fare a novembre. Però ho suddiviso la lista in due parti. Una per la prima metà del mese e l'altra per la seconda parte del mese (che vi scriverò verso metà di novembre)...

TO-DO LIST PER LA PRIMA METÀ DI NOVEMBRE

- fare una lista dei regali da comprare
- fare una lista dei regali da fare in casa
- comprare l'occorrente per il calendario d'avvento
- controllare gli addobbi natalizi e annotare quello che manca
- cercare ispirazioni per biscotti/dolci natalizi

Non sono molti i punti da fare, ma se sommate il tutto con le cose che verranno, diventano tanti. Come si dice: prevenire è meglio che curare!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Fluffosa vegana con Pere e Cioccolato</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Fluffosa vegana con Pere e Cioccolato, le pere in cottura si sciolgono e rendono l'impasto molto scioglievole ed umido, poi inutile dirvi che insieme al cioccolato è la fine del mondo!</span>
      <div class="ingredients-title">Ingredienti</div>
      <table>
        <tbody>
          </tr>
          <tr itemprop="recipeIngredient">
            <td>320gr</td>
            <td>farina</td>
          </tr>
          <tr itemprop="recipeIngredient">
            <td>200gr</td>
            <td>zucchero</td>
          </tr>
          <tr itemprop="recipeIngredient">
            <td>1 bustina</td>
            <td>lievito per dolci</td>
          </tr>
          <tr itemprop="recipeIngredient">
            <td>1 cucchiaino</td>
            <td>bicarbonato</td>
          </tr>
          <tr itemprop="recipeIngredient">
            <td>350gr</td>
            <td>acqua bollente</td>
          </tr>
          <tr itemprop="recipeIngredient">
            <td>30gr</td>
            <td>farina di semi di lino</td>
          </tr>
          <tr itemprop="recipeIngredient">
            <td>130gr</td>
            <td>olio di semi</td>
          </tr>
          <tr itemprop="recipeIngredient">
            <td>50gr</td>
            <td>latte vegetale</td>
          </tr>
          <tr itemprop="recipeIngredient">
            <td>150gr</td>
            <td>cioccolato fondente min. 70%</td>
          </tr>
          <tr itemprop="recipeIngredient">
            <td>2-3</td>
            <td>pere</td> 
          </tr>
        </tbody>
      </table>
      <br></br>
      <i class="pull-right" style="font-size: 80%;">per uno stampo da Chiffon Cake di 18cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

In una coppa mescolate la farina setacciata, lo zucchero, il lievito e il bicarbonato e mettete da parte. In un'altra coppa grande mettete l'acqua e aggiungete la farina di semi di lino (se non trovate la farina di semi di lino, frullate semplicemente i semi di lino riducendoli in polvere) e mescolate a mano per qualche minuto, vedrete che il composto diventerà leggermente gelatinoso. Aggiungete l'olio sempre mescolando.
![](liquidi.jpg "frangipani © Erica")

A questo punto aggiungete gli ingredienti asciutti alternando con il latte. Mescolate bene e finite aggiungendo le pere ed il cioccolato tagliati a pezzettini. Versate l'impasto nello stampo da Chiffon Cake da 18cm leggermente imburrato ed infarinato (o in uno stampo per ciambelle o Bundt Cake).
![](teglia.jpg "frangipani © Erica")

Infornate nel forno preriscaldato a 150°C statico per 1ora e 30min. Mi raccomando fate la prova stecchino. Fatela raffreddare completamente nello stampo senza capovolgerla. Quando sarà completamente fredda, uscitela delicatamente dallo stampo.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

![](risultato6.jpg "frangipani © Erica")

![](risultato7.jpg "frangipani © Erica")

![](risultato8.jpg "frangipani © Erica")

![](risultato9.jpg "frangipani © Erica")

![](risultato10.jpg "frangipani © Erica")

![](risultato11.jpg "frangipani © Erica")

![](risultato12.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
