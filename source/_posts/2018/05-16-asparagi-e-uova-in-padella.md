---
title: "Asparagi e Uova in Padella"
date: 2018-05-16
tags:
- asparagi
- pasqua
- glutenfree
categories:
- Salato
- "Piatti Unici"
label: 2018-05-16-asparagi-e-uova-in-padella
lang: it
---
![](header.jpg "frangipani © Erica")

Asparagi e Uova in Padella, un piatto veloce, buono e sano che accompagnato con del pane tostato diventa un piatto completo a tutti gli effetti! Dicono che mangiare asparagi e uova sia molto sano, a me semplicemente piace tanto... Ho voluto preparare tutto in una padella, con l'uovo all'occhio di bue cotto direttamente sopra gli asparagi. Se però preferite l'uovo sodo o alla coque o addirittura strapazzato va altrettanto bene! Se avete delle padelline piccole, potete prepararli nella versione monodose e servirli direttamente nella padellina. O cuocere il tutto nella padella grande e servire nei piatti... 

Ah, c'è un'altra cosa che vorrei raccontarvi... Giovedì scorso mia figlia ha "festeggiato" il suo 5° compleanno! Il giorno prima avevo preparato una torta che pesava un accidente, dovevamo essere una ventina di persone. 
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="tortagaia.jpg" alt="" title="frangipani © Erica" />
    <img style="float: left; width: 49%; margin-left: 1%" src="tortagaia_dentro.jpg" alt="" title="frangipani © Erica" />
    <div style="clear: both"></div>
  </div>
</p>

Però il giorno del suo compleanno siamo dovuti andare dal dottore... Tonsillite batterica, dieci giorni di antibiotico e niente festa. Entro sera lei praticamente stava già molto meglio, perché l'abbiamo presa in tempo, ma essendo altamente contagiosa... Ci siamo ritrovati con una torta gigante e tantissima frutta in frigo. Si perché oltre alla torta, volevo preparare un arcobaleno fatto con la frutta. Quindi avevo lamponi, fragole, melone, ananas (che a me non piace per niente, solo l'odore mi da fastidio), uva e mirtilli che mi occupavano metà frigo... per fortuna i miei figli mangiano tantissima frutta e la stiamo smaltendo. La torta l'abbiamo divisa e mio marito la ha portata un po' a tutti... Comunque sia, recupereremo prossimo mese...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>asparagi</td>
          </tr>
          <tr>
            <td>uova</td>
          </tr>
          <tr>
            <td>olio evo</td>
          </tr>
          <tr>
            <td>sale</td>
          </tr>
          <tr>
            <td>pane</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Eliminate la parte dura e legnosa degli asparagi. Mettete un filo d'olio in una padella e scaldatela. Aggiungete gli asparagi e fateli saltare per qualche minuto, poi salate. A questo punto aprite sopra gli asparagi l'uovo, come se dovreste preparare un uovo all'occhio di bue. Fate andare, finché l'uovo sarà pronto, ma muovete la padella di tanto in tanto per non far bruciare gli asparagi. Salate l'uovo e servite con qualche fetta di pane tostato.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

![](risultato6.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
