---
title: "Cream Tart al Limone"
date: 2018-04-24
tags:
- tarte
- dolci
- festa della mamma
- limone
categories:
- Dolce
- "Crostate, Tartes..."
label: 2018-04-24-cream-tart-al-limone
lang: it 
---
![](header.jpg "frangipani © Erica")

Cream Tart al Limone... fresca, cremosa, friabile, scenografica e facile! Ha tutto quello che una torta speciale deve avere! Lo so, lo so... anche io ho ceduto al fascino irresistibile della Cream Tart. Sta spopolando alla grande, giustamente direi, perché è bellissima! Ho rifatto la ricetta di Azzurra di <a href="http://sprinklesdress.blogspot.ch/2018/01/cream-tart-con-crema-al-mascarpone-e.html" target="_blank">Sprinkles Dress</a> ed è meravigliosa! Stavo aspettando l'occasione giusta per farla e arrivato il compleanno di mio marito, ne ho approfittato. Vedendola sembra una cosa difficilissima, ma vi assicuro che non lo è. I due biscotti non sono altro che pasta frolla morbida. Quindi impastate, fate riposare, stendete, ritagliate la forma, bucherellate bene e mettete in forno. All'inizio volevo fare con la Cream Tart il numero 31, però poi all'ultimo momento ho deciso di fare un cuore. In internet trovate tantissime sagome da poter scaricare e ritagliare, come quella su Sprinkles Dress. Questa è la mia...
![](sagoma.jpg "frangipani © Erica")

Ho fatto un cuore da circa 30x30cm, più un'altra piccola Cream Tart con le due parti centrali del cuore. Con la frolla che mi era rimasta, ho fatto anche delle mini tortine. La crema? La crema è una facilissima Camy Cream. Mettete tutti gli ingredienti freddi nella planetaria e frullate finché si sarà addensata. Tutto qui! Per assemblare il tutto vi servirà un sac à poche con bocchetta tonda e liscia e poi decorate con quello che più vi piace. Vi consiglio assolutamente di mettere dei fiori commestibili, soprattutto con questi gusti freschi. I miei li ho presi da <a href="https://www.farmy.ch" target="_blank">Farmy.ch</a>. Poi potete aggiungere meringhe, Macarons, cioccolatini, frutta fresca, biscotti... e chi più ne ha più ne metta! Penso che non sarà l'ultima Cream Tart che farò, ho in mente altri gusti che vorrei provare...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Frolla morbida</b></td>
          </tr>
          <tr>
            <td>375gr</td>
            <td>farina</td>
          </tr>
          <tr>
            <td>190gr</td>
            <td>burro</td>
          </tr>
          <tr>
            <td>150gr</td>
            <td>zucchero a velo</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>8gr</td>
            <td>lievito per dolci</td>
          </tr>
          <tr>
            <td>2</td>
            <td>uova</td>
          </tr>
          <tr>
            <td>2</td>
            <td>limoni solo la scorza</td>
          </tr>
          <tr style="height: 15px;"></tr>
          <tr>          
            <td colspan="2"><b>Camy Cream</b></td>
          </tr>      
          <tr> 
            <td>750gr</td>
            <td>mascarpone freddo</td>
          </tr>
          <tr>
            <td>375gr</td>
            <td>panna da montare fredda</td>
          </tr>
          <tr>
            <td>270gr</td>
            <td>latte condensato zuccherato freddo</td>
          </tr>      
          <tr> 
            <td>3</td>
            <td>limoni solo la scorza</td>
          </tr>
          <tr style="height: 15px;"></tr>
          <tr>          
            <td colspan="2"><b>Deco</b></td>
          </tr>      
          <tr> 
            <td>qb</td>
            <td>fiori freschi commestibili</td>
        </tbody>
      </table>
      <br></br>
      <i class="pull-right" style="font-size: 80%;">per un cuore da ca. 30x30cm</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Per prima cosa preparate la pasta frolla morbida. Mettete tutti gli ingredienti in una ciotola e impastate finché avrete un panetto liscio ed omogeneo. Schiacciatelo bene, poi avvolgetelo con della pellicola trasparente e fatelo riposare in frigo per almeno due orette. Passato il tempo necessario, prendete metà impasto e stendetelo tra due fogli di carta forno infarinati fino ad uno spessore di 5mm. Togliete il foglio di carta superiore e ritagliate la sagoma formando un anello a forma di cuore (o altro). Lasciate il cuore sul foglio di carta forno ed eliminate i resti tutt'attorno. Il cuore centrale lo potete lasciare intero e cuocerlo a parte per fare una Cream Tart più piccolina. Bucherellate tutto il cuore e mettetelo con la carta forno su di una leccarda. Cuocete nel forno preriscaldato a 160°C ventilato per 15min. Dovrà appena dorarsi. Lasciate raffreddare completamente il biscotto prima di toccarlo. Fate la stessa cosa con l'altra metà dell'impasto.
<p>
  <div style="width: 100%; margin-bottom: ">
    <img style="float: left; width: 49%; margin-right: 1%" src="teglia.jpg" alt="" title="frangipani © Erica" />
    <img style="float: left; width: 49%; margin-left: 1%" src="biscotto.jpg" alt="" title="frangipani © Erica" />
    <div style="clear: both"></div>
  </div>
</p>

Preparate la Camy Cream. Mettete tutti gli ingredienti ben freddi nella planetaria e montate il tutto finché diventerà bella soda e ferma. Fate riposare in frigo per un'oretta.
![](camycream.jpg "frangipani © Erica")

Adagiate un biscotto su di un piatto da portata. Mettete la Camy Cream in un sac à poche con bocchetta tonda e liscia e formate tanti ciuffi regolari coprendo tutto il biscotto. Poi appoggiateci sopra delicatamente il secondo biscotto e coprite anche questo con ciuffi di Camy Cream.
<p>
  <div style="width: 100%; margin-bottom: ">
    <img style="float: left; width: 49%; margin-right: 1%" src="creamtart1.jpg" alt="" title="frangipani © Erica" />
    <img style="float: left; width: 49%; margin-left: 1%" src="creamtart2.jpg" alt="" title="frangipani © Erica" />
    <div style="clear: both"></div>
  </div>
</p>

Fate riposare in frigo per un'oretta e decorate a piacere poco prima di servirla.
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

![](risultato6.jpg "frangipani © Erica")

![](risultato7.jpg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>