---
title: "Scones vegani con Cranberries profumati all'Arancia"
date: 2018-12-20
tags:
- natale
- arance
- inverno
- vegan
- colazione
categories:
- Dolce
- "Piccola Pasticceria"
label: 2018-12-20-scones-vegani-con-cranberries-profumati-all-arancia
lang: it
---
![](../2018-12-20-scones-vegani-con-cranberries-profumati-all-arancia/header.jpg "frangipani © Erica")

**Scones vegani con Cranberries profumati all'Arancia**, per una colazione festosa e stellata. Sono ottimi per il Brunch natalizio o per la merenda pomeridiana tipo Tea Time... Li ho preparati a forma di stelle, perchè a dicembre farei tutto a forma di stelle, ma non solo a dicembre eh! Naturalmente per la versione più veloce, formate un disco e tagliatelo a spicchi... ma le stelline ci stanno dai!

Questo è il mio ultimo post per quest'anno... Il 2018 sta per finire, domani ultimo giorno di asilo, mio marito da domani è in ferie e io metto da parte il Blog fino a prossimo anno. Mi godo la mia famiglia, i risvegli lenti, mio marito a casa, il clima natalizio... Nel <a href="https://frangipani.raiano.ch/2018-01-10-vellutata-arancione-e-scones-salati-con-spinaci-e-feta/" target="_blank">primo Post del 2018</a> (che casualmente è pure una ricetta con gli Scones) avevo scritto i miei buoni propositi per il 2018 e adesso vorrei fare un resoconto per vedere cosa sono riuscita a fare, così per terminare l'anno...

1. Devo bere ogni giorno 2 litri di acqua: Qui non ci siamo proprio! Non va bene! Non ci riesco! Devo trovare un modo per bere di più. In estate più o meno con le infused water riesco a bere un pochino in più, ma niente di che. Devo bere bere bere bere bere...
2. Voglio ricominciare ad allenarmi: Qui sono stata brava! Ho iniziato a gennaio ad allenarmi un paio di volte alla settimana e sono riuscita a farlo per tutto l'inverno. Poi con l'arrivo delle belle giornate ho sostituito una parte con le passeggiate. Adesso riprenderò di nuovo ad allenarmi di più in casa e continuerò a farlo.
3. Vorrei perdere qualche chiletto: Anche qui non male direi, infatti ho perso qualche chiletto ma ne manca ancora qualcuno per arrivare dove vorrei.
4. Vorrei dedicarmi un po' di più ai dolci per la colazione: Male, malissimo! A marzo ho fatto una sola ricetta per la colazione, il <a href="https://frangipani.raiano.ch/2018-03-01-pan-brioche-alla-ricotta-profumato-alla-vaniglia/" target="_blank">Pan Brioche alla Ricotta</a>, poi questi Scones e niente più! 
5. Voglio provare diversi tipi di pane con diversi tipi di farina e fare il lievito madre: Anche qui malissimo! Quest'anno ho fatto pochissimo pane, pochissima pizza, pochissimi impasti. Boh, non so neanche dirvi perché... L'estate è stata lunga e meravigliosa, siamo stati molto in giro e sono stata un pochettino pigra in questo senso.
6. Fare 5-10min di Yoga appena sveglia: Hahaha non ci ho neanche provato! Passo e chiudo.

Direi una pessima media, di sei buoni propositi ne ho realizzati solo due. Alcuni sicuramente li terrò anche per prossimo anno. Quest'anno doveva andare tutto velocemente. Infatti ho fatto sopratutto ricette veloci, perché mai come quest'anno, il tempo è stato tiranno. I miei piccoli non dormono più regolarmente di pomeriggio, quindi sono ore, ore per me, che non ho più. Ma va bene così, possiamo fare molto altro invece. Il bel tempo ci ha fatto passare tantissimo tempo all'aperto e non mi sono neanche fatta pressione di dover per forza postare qualcosa... Prossimo anno sarà pure così, almeno fino a fine agosto, poi avrò più tempo per me, precisamente avrò tutte le mattine libere! Non immaginate la mia gioia...

Adesso non mi resta altro che augurarvi un sereno Natale, godetevi il tempo con i vostri cari e passiamo anche del tempo offline, fa bene a tutti noi. Vi auguro anche buon Capodanno, scoppiettante, pieno di brillantini e di allegria!
Ci leggiamo prossimo anno... un abbraccio!
Erica


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Scones vegani con Cranberries profumati all'Arancia</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="../2018-12-20-scones-vegani-con-cranberries-profumati-all-arancia/header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Scones vegani con Cranberries profumati all'Arancia, per una colazione festosa e stellata. Sono ottimi per il Brunch natalizio o per la merenda pomeridiana tipo Tea Time.</span>
      <div class="ingredients-title">Ingredienti</div>
      <table>
        <tbody>
          </tr>
          <tr itemprop="recipeIngredient">
            <td>250gr</td>
            <td>farina</td>
          </tr>
          <tr itemprop="recipeIngredient">
            <td>1 cucchiaio</td>
            <td>zucchero a velo</td>
          </tr>
          <tr itemprop="recipeIngredient">
            <td>1/2 bustina</td>
            <td>lievito per dolci</td>
          </tr>
          <tr itemprop="recipeIngredient">
            <td>1 pizzico</td>
            <td>vaniglia grattugiata</td>
          </tr>
          <tr itemprop="recipeIngredient">
            <td>qb</td>
            <td>scorza d'arancia bio</td> 
          </tr>
          <tr itemprop="recipeIngredient">
            <td>1 pizzico</td>
            <td>sale</td>      
          </tr>
          <tr itemprop="recipeIngredient">
            <td>60gr</td>
            <td>margarina morbida (o burro)</td>
          </tr>
          <tr itemprop="recipeIngredient">
            <td>150ml</td>
            <td>latte vegetale</td>
          </tr>
          <tr itemprop="recipeIngredient">
            <td>1 manciata</td>
            <td>cranberries freschi (o altri frutti rossi congelati)</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 12 scones</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete la farina, lo zucchero, il lievito, la vaniglia, la scorza d'arancia ed il sale in una coppa, mescolate con un cucchiaio. Aggiungete la margarina morbida e iniziate ad impastare, poi aggiungete il latte e continuate ad impastare finché il tutto sarà amalgamato, non impastate troppo. Passate l'impasto su di un piano di lavoro infarinato e stendetelo fino ad uno spessore di 1.5cm. Prendete una formina a stella e formate tante stelle. Ricompattate l'impasto e ristendetelo finché avrete esaurito tutto l'impasto. In alternativa stendete l'impasto fino ad uno spessore di 1.5cm formando un disco e tagliatelo a spicchi.
![](../2018-12-20-scones-vegani-con-cranberries-profumati-all-arancia/impasto.jpg "frangipani © Erica")

Mettete tutte le stelle (o spicchi) su di una leccarda con sotto della carta forno ed infornate nel forno preriscaldato a 220°C statico per ca. 15min. Spezzate gli Scones a metà e mangiateli con abbondante burro o margarina e marmellata, ma sono ottimi anche con la crema di nocciole, con il miele o con del formaggio spalmabile... a voi la scelta, basta che li mangiate caldi!
![](../2018-12-20-scones-vegani-con-cranberries-profumati-all-arancia/risultato1.jpg "frangipani © Erica")

![](../2018-12-20-scones-vegani-con-cranberries-profumati-all-arancia/risultato2.jpg "frangipani © Erica")

![](../2018-12-20-scones-vegani-con-cranberries-profumati-all-arancia/risultato3.jpg "frangipani © Erica")

![](../2018-12-20-scones-vegani-con-cranberries-profumati-all-arancia/risultato4.jpg "frangipani © Erica")

![](../2018-12-20-scones-vegani-con-cranberries-profumati-all-arancia/risultato5.jpg "frangipani © Erica")

![](../2018-12-20-scones-vegani-con-cranberries-profumati-all-arancia/risultato6.jpg "frangipani © Erica")

![](../2018-12-20-scones-vegani-con-cranberries-profumati-all-arancia/risultato7.jpg "frangipani © Erica")

![](../2018-12-20-scones-vegani-con-cranberries-profumati-all-arancia/risultato8.jpg "frangipani © Erica")

![](../2018-12-20-scones-vegani-con-cranberries-profumati-all-arancia/risultato9.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
