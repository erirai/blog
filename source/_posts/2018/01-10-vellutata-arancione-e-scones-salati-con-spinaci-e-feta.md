---
title: "Vellutata Arancione e Scones salati con Spinaci e Feta"
date: 2018-01-10
tags:
- zucca
- feta
- spinaci
- zuppa
- halloween 
- autunno
- inverno
- vegan
categories:
- Salato
- "Piatti Unici"
label: 2018-01-10-vellutata-arancione-e-scones-salati-con-spinaci-e-feta
lang: it
---
![](../2018-01-10-vellutata-arancione-e-scones-salati-con-spinaci-e-feta/header.jpg "frangipani © Erica")

> Buon anno a tutti voi! Benvenuto Gennaio, benvenuto inverno...

Che ne dite di iniziare il nuovo anno con questa Vellutata Arancione e Scones Salati con Spinaci e Feta? Vellutata arancione perché è fatta con zucca, carote, patate dolci e patate. Il colore è fantastico, proprio quello che ci vuole in inverno. Poi come accompagnamento ho preparato questi Scones salati con spinaci e feta e non vi dico la bontà di questi Scones (la ricetta che ho modificato leggermente, l'ho trovata su Pinterest sul Blog di <a href="http://www.sweetlittlebluebird.com/2016/02/spinach-feta-scones.html" target="_blank">Sweet little Bluebird</a>). Inzuppateli nella vellutata è una vera goduria! La vellutata è vegana, se volete preparare anche gli Scones vegani, basta sostituire il formaggio feta con il tofu o i pomodori secchi ed il burro con la margarina. Tutto qui. E voi come avete iniziato il nuovo anno? Anche voi con i soliti buoni propositi? Allora, siccome io non riesco ad arrivare fino a fine anno mantenendoli, ho pensato di scriverli qui, nero su bianco. Così nell'ultimo post dell'anno potrò rileggerli e bacchettarmi le mani da sola, oppure no... vedremo!
1. Devo bere ogni giorno 2 litri di acqua. Punto. Mi dimentico di bere, controllo sempre che i piccoli bevano abbastanza ma io poi non lo faccio, non va bene!
2. Voglio ricominciare ad allenarmi. Non in modo esagerato, ma almeno due o tre volte a settimana un po' di allenamento ci vuole. L'anno scorso in primavera avevo iniziato ma dopo che mi sono scassata il ginocchio ho dovuto smettere.
3. Vorrei perdere qualche chiletto. Per il mio ginocchio e per la mia vecchiaia è molto importante non prendere peso. 
4. Adoro fare la colazione, penso sia il mio pasto preferito. Per la mia colazione perfetta ci vuole un buon Caffè Latte, pane, burro e marmellata. Il pane è sempre al primo posto ma anche tutti i dolci panificati in generale e non solo. Purtroppo li faccio troppo raramente, spesso il sabato compriamo la treccia e la domenica mangiamo quella. Vorrei dedicarmi un po' di più ai dolci per la colazione.
5. Voglio provare diversi tipi di pane con diversi tipi di farina e finalmente fare il lievito madre!
6. Questo forse è il più difficile... Allora, dovete sapere che io odio alzarmi presto la mattina, detesto la sveglia. Il momento, quando devi alzarti ed uscire dalle coperte belle calde è una vera tortura. Poi però va bene, è solo quell'attimo lì soprattutto nei mesi freddi e di buio. Ma, una cosa che mi aiuta tanto a stirarmi, sgranchirmi e svegliarmi bene è, fare 5-10min di Yoga appena sveglia (dopo la plim plim naturalmente). Niente contorsioni strane ma una specie di streching.

Ecco, adesso che ho scritto tutto nero su bianco, forse riuscirò a mantenerne almeno qualcuna...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Vellutata</b></td>
          </tr>
          <tr>
            <td>Porro</td>
          </tr>
          <tr>
            <td>Zucca</td>
          </tr>
          <tr>
            <td>Carote</td>
          </tr>
          <tr>
            <td>Patate dolci</td>
          </tr>
          <tr>
            <td>Patate</td>
          </tr>
          <tr>
            <td>Olio evo</td>
          </tr>
          <tr>
            <td>sale</td>
          </tr>
          <tr style="height: 15px;"></tr>
          <tr>          
            <td colspan="2"><b>Scones</b></td>
          </tr>      
          <tr> 
            <td>325gr</td>
            <td>farina</td>
          </tr>
          <tr>
            <td>3 cucchiaini rasi</td>
            <td>lievito per dolci non vanigliato</td>
          </tr>      
          <tr> 
            <td>1 cucchiaino</td>
            <td>sale</td>
          </tr>
          <tr>
            <td>1 cucchiaio</td>
            <td>zucchero</td>
          </tr>      
          <tr> 
            <td>115gr</td>
            <td>burro freddo o margarina</td>
          </tr>
          <tr>
            <td>1 manciata abbondante</td>
            <td>spinaci freschi</td>
          </tr>      
          <tr> 
            <td>180gr</td>
            <td>formaggio Feta o Tofu</td>
          </tr>
          <tr>
            <td>280gr circa</td>
            <td>latte o latte vegetale</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Pulite e tagliate a rondelle il porro, la quantità dipende dai vostri gusti. Pulite e tagliate grossolanamente anche il resto della verdura. In una casseruola fate rosolare il porro con un filo di olio evo ed un pizzico di sale, poi aggiungete il resto della verdura e fate rosolare il tutto per un minutino sempre mescolando. Dunque aggiungete l'acqua e fate andare finché la verdura non sarà cotta. A questo punto aggiungete un pochettino di sale e  frullate il tutto.

Per gli Scones mettete farina, lievito, sale e zucchero in una coppa e mescolate. Aggiungete il burro freddo tagliato a pezzettini e con le punte delle dita amalgamete il tutto rendendolo sabbioso. Aggiungete gli spinaci lavati e tritati grossolanamente ed il formaggio Feta sbriciolato e mescolate velocemente. A questo punto aggiungete il latte, ma non tutto, ed iniziate ad impastare. Se serve aggiungete ancora latte. Impastate finché si sarà compattato il tutto. Con l'impasto formate un disco da circa 20cm di diametro e tagliatelo in 8 parti uguali.
![](../2018-01-10-vellutata-arancione-e-scones-salati-con-spinaci-e-feta/discoscones.jpg "frangipani © Erica")

Passate gli spicchi su di una teglia con sotto della carta forno, mettendoli abbastanza larghi. 
![](../2018-01-10-vellutata-arancione-e-scones-salati-con-spinaci-e-feta/teglia.jpg "frangipani © Erica")

Infornate gli Scones salati nel forno preriscaldato a 230°C statico per 15min o almeno finché avranno un bel colore. Versate la vellutata nei piatti, aggiungete un filo d'olio evo e servite con gli Scones ancora caldi.
![](../2018-01-10-vellutata-arancione-e-scones-salati-con-spinaci-e-feta/risultato1.jpg "frangipani © Erica")

![](../2018-01-10-vellutata-arancione-e-scones-salati-con-spinaci-e-feta/risultato2.jpg "frangipani © Erica")

![](../2018-01-10-vellutata-arancione-e-scones-salati-con-spinaci-e-feta/risultato3.jpg "frangipani © Erica")

![](../2018-01-10-vellutata-arancione-e-scones-salati-con-spinaci-e-feta/risultato4.jpg "frangipani © Erica")

![](../2018-01-10-vellutata-arancione-e-scones-salati-con-spinaci-e-feta/risultato5.jpg "frangipani © Erica")

![](../2018-01-10-vellutata-arancione-e-scones-salati-con-spinaci-e-feta/risultato6.jpg "frangipani © Erica")

![](../2018-01-10-vellutata-arancione-e-scones-salati-con-spinaci-e-feta/risultato7.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
