---
title: "Torta vegana al Limone con Frutta Estiva e Semi di Papavero"
date: 2018-06-21
tags:
- torta
- dolci
- limone
- ciliegie
- fragole
- albicocche
- pesche
- vegan
categories:
- Dolce
- Torte 
label: 2017-06-21-torta-vegana-al-limone-con-frutta-estiva-e-semi-di-papavero
lang: it 
---
![](header.jpg "frangipani © Erica")

> Benvenuta Estate!

Torta vegana al Limone con Frutta Estiva e Semi di Papavero, un dolce leggerissimo, fresco e pieno di frutta. Una ricetta perfetta per svuotare il frigo usando tutta la frutta che volete. I semi di papavero vi daranno quel tocco scoppietante in più, assolutamente da provare! È un'altra versione della torta all'acqua... in questo caso con l'aggiunta di limone, frutta estiva e semi di papavero. È anche la versione più leggera della <a href="https://frangipani.raiano.ch/2015-05-25-ciambella-alla-frutta/" target="_blank">Ciambella vegana alla Frutta</a>. L'ho preparata usando la frutta (non più tanto fresca) che avevo in frigo... come ciliegie, fragole, albicocche, pesche e frutti di bosco congelati. Per renderla più fresca ho aggiunto anche il limone e per il tocco croccante ho usato per la prima volta i semi di papavero in una preparazione dolce, molto interessante! Essendo piena di frutta, tenetela in frigo altrimenti diventerà acida e sarebbe un vero peccato. Poi con l'arrivo dell'estate i dolci freschi non fanno male, no? 

A proposito, cos'è per voi l'estate? Cosa vi piace fare durante l'estate? Io ci ho pensato un po'... Mi piacciono i vestiti leggeri, i vestitini estivi, i tacchi e gli occhiali da sole. Adoro le giornate lunghe, fare una passeggiata dopo cena ancora con la luce del sole (si, in Svizzera si cena presto) per poi sederci in giardino, solo mio marito ed io, dopo aver messo i piccoli a letto. Mi piace stare fuori, al caldo. Non soffro per niente il caldo, anzi! Il sole mi fa stare bene ed il mare. Il mare che mi manca tanto, troppo. Sentire il profumo del mare è una delle cose più belle al mondo... Per non parlare della pelle e dei capelli che al mare sono meravigliosi. E naturalmente le vacanze estive... Per cinque lunghe settimane posso spegnere la sveglia. Poi c'è l'anguria, la granita, le insalate... Sono nata in estate, amo il caldo e non sopporto il freddo! Mbé, che ci posso fare?!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>
            <td>2</td>
            <td>limoni</td>
          </tr>
          <tr>
            <td>ca. 300ml</td>
            <td>acqua</td>
          </tr>
          <tr>
            <td>220gr</td>
            <td>zucchero</td>
          </tr>
          <tr>
            <td>65gr</td>
            <td>olio di semi</td>
          </tr>
          <tr>
            <td>350gr</td>
            <td>farina</td>
          </tr>
          <tr>
            <td>1 bustina</td>
            <td>lievito per dolci</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>20gr</td>
            <td>semi di papavero</td>
          </tr>
          <tr>
            <td>400gr</td>
            <td>frutta estiva (ciliegie, fragole, albicocche, pesche, frutti di bosco...)</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una ciambella o una tortiera da 22cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Spremete i due limoni in un recipiente graduato, poi aggiugete l'acqua fino ad arrivare a 375ml. Fate sciogliere lo zucchero nell'acqua e limone, poi aggiungete l'olio e mescolate. In una coppa a parte mettete la farina, il lievito per dolci, la scorza dei due limoni, il sale ed i semi di papavero, mescolate e aggiungete anche il miscuglio liquido. Amalgamate bene il tutto con le fruste a mano, poi incorporate delicatamente la frutta tagliata a pezzettini. Versate l'impasto nella teglia precedentemente imburrata ed infarinata.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="impasto.jpg" alt="" title="frangipani © Erica" />
    <img style="float: left; width: 49%; margin-left: 1%" src="teglia.jpg" alt="" title="frangipani © Erica" />
    <div style="clear: both"></div>
  </div>
</p>

Infornate la torta nel forno preriscaldato a 180°C statico per 45-60min, mi raccomando fate la prova stecchino. Fatela intiepidire nella forma stessa, poi scaravoltatela su di un piatto da portata. Una volta fredda conservate la torta in frigo...
![](risultato1.jpg "frangipani © Erica")

![](risultato2.jpg "frangipani © Erica")

![](risultato3.jpg "frangipani © Erica")

![](risultato4.jpg "frangipani © Erica")

![](risultato5.jpg "frangipani © Erica")

![](risultato6.jpg "frangipani © Erica")

![](risultato7.jpg "frangipani © Erica")

![](risultato8.jpg "frangipani © Erica")

![](risultato9.jpg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>