---
title: "Spaghetti all'Arancia con Semi di Papavero"
date: 2023-11-29
tags: 
- pasta
- arance
- vegan
- natale
- inverno
categories:
- Salato
- "Primi Piatti"
label: 2023-11-29-spaghetti-all-arancia-con-semi-di-papavero
lang: it 
---
![](header.jpeg "frangipani © Erica")

**Spaghetti all'Arancia con Semi di Papavero** un piatto di pasta delicato, fresco, vegano e con una nota croccante. Basta il tempo della cottura della pasta per prepararlo ed avrete un piatto speciale e perché no, anche molto festivo (Natale è ormai alle porte).

Sul mio Blog ho già la ricetta dei <a href="/2016-02-01-spaghetti-al-limone-con-pangrattato-alle-erbette/">Spaghetti al Limone con Pangrattato alle Erbette</a> e anche il <a href="/2016-12-27-risotto-all-arancia/">Risotto all'Arancia</a> ma non avevo ancora fatto la pasta con una salsa all'arancia. All'inizio volevo andare sul classico per dare la nota croccante, ovvero aggiungere alla fine dei pistacchi tritati tostati. Poi però ho cambiato idea e ho messo i semi di papavero che secondo me si sposano benissimo con gli agrumi. Quindi se preferite i pistacchi, mettete tranquillamente i pistacchi.
<br />
Questo piatto è vegano, perché per renderlo più cremoso ho aggiunto della panna vegetale. Non so perché, ma quando lavoro con gli agrumi, preferisco non usare latticini. In più con la panna vegetale non si appesantisce il piatto...

E con infinita gioia saluto Novembre! Ormai lo sapete... non mi piace proprio questo mese e non si è smentito affatto, neanche ci prova a farsi piacere. Grigio su grigio praticamente tutto il mese, una settimana sono stata senza voce, qualche giorno dopo di nuovo malaticcia, ma fortunatamente ci siamo ripresi presto. Ho già messo tutte le decorazioni natalizie che non se ne poteva più di quel grigiore... e direi di dare definitivamente il via alla pasticceria natalizia!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Spaghetti all'Arancia con Semi di Papavero</span>
      <span itemprop="recipeCategory" style="display:none;">Salato</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Spaghetti all'Arancia con Semi di Papavero, un piatto di pasta delicato, fresco, vegano e con una nota croccante.</span>
      <div class="ingredients-title">Ingredienti</div>
      <table>
        <tbody>
          <tr itemprop="recipeIngredient">
            <td>350gr</td>
            <td>Spaghetti</td>
          </tr>
          <tr itemprop="recipeIngredient">
            <td>qb</td>
            <td>olio evo</td>
          </tr> 
          <tr itemprop="recipeIngredient">
            <td>1</td>
            <td>cipolla piccolina</td>
          </tr>  
          <tr itemprop="recipeIngredient">
            <td>1-2</td>
            <td>arance bio non trattate</td>
          </tr>  
          <tr itemprop="recipeIngredient">
            <td>250ml</td>
            <td>panna vegetale</td>
          </tr>      
          <tr itemprop="recipeIngredient">
            <td>qb</td>
            <td>sale</td>
          </tr>  
          <tr itemprop="recipeIngredient">
            <td>qb</td>
            <td>prezzemolo</td>
          </tr>
          <tr itemprop="recipeIngredient">
            <td>qb</td>
            <td>semi di papavero</td>
          </tr>
        </tbody>
      </table>
      <br></br>
      <i class="pull-right" style="font-size: 80%;" itemprop="recipeYield">per 4 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

In una padella capiente fate rosolare la cipolla tagliata molto finemente con un filo d'olio ed una spolverata di sale. Aggiungete il succo di 1-2 arance e la panna vegetale. Abbassate un po' la temperatura, coprite con un coperchio e fate andare finché si sarà addensata leggermente e aggiustate di sale.
![](salsaarancia.jpeg "frangipani © Erica")

Nel frattempo portate ad ebollizione l'acqua per la pasta, buttate gli spaghetti e salate l'acqua. Scolateli leggermente al dente e versateli direttamente nella padella con la salsa all'arancia e finite la cottura aggiungendo man mano un pochino d'acqua di cottura degli spaghetti. Alla fine aggiungete il prezzemolo fresco.

Impiattate e se volete mettete una spolverata di semi di papavero precedentemente tostati (se non avete si semi di papavero o non vi piacciono, potete sostituirli con dei pistacchi tritati).
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato1.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato2.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato3.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato4.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato5.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato6.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato7.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato8.jpeg" alt="" title="frangipani © Erica" />
    <div style="clear: both;"></div>
  </div>
</p>

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>