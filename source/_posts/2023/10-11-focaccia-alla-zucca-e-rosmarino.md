---
title: "Focaccia alla Zucca e Rosmarino"
date: 2023-10-11
tags: 
- autunno
- pane
- zucca
- vegan
categories:
- Salato
- Panificati
label: 2023-10-11-focaccia-alla-zucca-e-rosmarino
lang: it 
---
![](header.jpeg "frangipani © Erica")

Pubblicità: **Focaccia alla Zucca e Rosmarino** in collaborazione con <a href="https://www.farmy.ch" target="_blank">Farmy</a>. Una focaccia sofficissima, con una crosticina profumata e croccante. Piena di bolle e dal colore che ricorda l'autunno, perché all'interno c'è la regina dell'autunno... la zucca! Amo follemente la focaccia con il rosmarino, ma sta volta volevo provare a farla con la purea di zucca. E che dire? Semplicemente ottima! 

Eh sì, l'autunno è la stagione delle zucche e io la mangio molto volentieri. Mi piace usare diversi tipi di zucca, soprattutto perché per ogni preparazione c'è la zucca adatta. Sul sito di <a href="https://www.farmy.ch" target="_blank">Farmy</a> trovate una vasta scelta di zucche e vi consiglio di variare e di provarne diverse... E per chi ama le decorazioni autunnali, sul sito di <a href="https://www.farmy.ch" target="_blank">Farmy</a> trovate anche bellissime zucchette decorative.
<br />
Per fare la purea di zucca io uso molto volentieri la zucca Hokkaido per questi motivi: se è biologica si può usare con tutta la buccia evitando così di tagliarci le dita, una volta cotta mantiene il suo forte colore aranciato, si cuoce velocemente ed è una zucca asciutta, non acquosa.

Ah, preparare la purea di zucca è facilissimo: tagliate a pezzettoni la zucca e cuocetela in forno, una volta cotta frullatela. Fatto.

Adesso che le giornate iniziano a diventare più fresche e grigie, il servizio di consegna che offre <a href="https://www.farmy.ch" target="_blank">Farmy</a> è veramente comodo... Approfittatene!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Focaccia alla Zucca e Rosmarino</span>
      <span itemprop="recipeCategory" style="display:none;">Salato</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Focaccia alla Zucca e Rosmarino, una focaccia sofficissima, con una crosticina profumata e croccante. Piena di bolle e dal colore che ricorda l'autunno...</span>
      <div class="ingredients-title">Ingredienti</div>
      <table>
        <tbody>
          <tr itemprop="recipeIngredient">
            <td>550gr</td>
            <td>acqua tiepida</td>
          </tr>
          <tr itemprop="recipeIngredient">
            <td>250gr</td>
            <td>purea di zucca</td>
          </tr>  
          <tr itemprop="recipeIngredient">
            <td>2gr</td>
            <td>lievito fresco</td>
          </tr>        
          <tr itemprop="recipeIngredient">
            <td>750gr</td>
            <td>farina di farro bianca</td>
          </tr>
          <tr itemprop="recipeIngredient">
            <td>20gr</td>
            <td>sale</td>
          </tr>
          <tr itemprop="recipeIngredient">
            <td>qb</td>
            <td>rosmarino</td>
          </tr>
          <tr itemprop="recipeIngredient">
            <td>qb</td>
            <td>olio evo</td> 
          </tr>
          <tr itemprop="recipeIngredient">
            <td>qb</td>
            <td>sale grosso</td> 
          </tr>
        </tbody>
      </table>
      <br></br>
      <i class="pull-right" style="font-size: 80%;" itemprop="recipeYield">per una teglia da 27x38cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

In una coppa capiente con coperchio mettete l'acqua tiepida, la purea di zucca e mescolate. Fate sciogliere il lievito nell'acqua, poi aggiungete la farina. Con le mani mescolate tutto, poi schiacciate/strizzate l'impasto tra le vostre dita finché non sentirete più grumi. Non è un impastare, ma effettivamente uno schiacciare, strizzare. Coprite e fate riposare per 30min a temperatura ambiente.
<br />
Prendete l'impasto e aggiungete il sale e di nuovo schiacciate l'impasto finché no sentirete più il sale nell'impasto. Chiudete e fate riposare per 45min a temperatura ambiente.

Adesso iniziamo a fare le pieghe: prendete l'impasto, bagnatevi le mani e, sempre dentro la coppa, prendete un lato dell'impasto tirandolo leggermente e appoggiatelo al centro. Ripetete altre 3-4 volte, facendo il giro. Chiudete e fate riposare per 1h a temperatura ambiente.
<br />
Prendete l'impasto e fate un secondo giro di pieghe, uguale come la prima volta. Chiudete e fate riposare a temperatura ambiente per 1h, poi mettete in frigo per 24h.

Uscite l'impasto dal frigo e fatelo riposare a temperatura ambiente per 1-2h.
<br />
Adesso aiutandovi con un tarocco staccate l'impasto dalla coppa e fatelo scivolare sul piano di lavoro ben infarinato. Fate due pieghe veloci, semplicemente prendendo l'impasto da un'estremità e appoggiatelo al centro, poi ripetete dall'altra estremità. Infarinate un po' l'impasto, coprite con una panno e fate riposare 30min.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="impastolievitato.jpeg" alt="" title="frangipani © Erica" />
    <img style="float: left; width: 49%; margin-left: 1%" src="spianatoia.jpeg" alt="" title="frangipani © Erica" />
    <div style="clear: both;"></div>
  </div>
</p>

Oleate bene una teglia da 27x38cm (con queste quantità, la teglia di questa dimensione è perfetta, voi potete naturalmente farne anche due più piccole o una più grande, ma sarà meno alta). Prendete l'impasto e appoggiatelo nella teglia. Allargate leggermente l'impasto usando il suo peso, non tirate o schiacciate troppo in questa fase. Coprite e fate riposare per 30min.
<br />
Oleate la superficie della focaccia e affondate le dita delle mani nell'impasto allargandolo bene. Coprite e fate riposare per 1h.
<br />
A questo punto distribuite su tutta la focaccia il rosmarino facendolo sprofondare bene, coprite e fate riposare per 1h.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="teglia.jpeg" alt="" title="frangipani © Erica" />
    <img style="float: left; width: 49%; margin-left: 1%" src="tegliafinita.jpeg" alt="" title="frangipani © Erica" />
    <div style="clear: both;"></div>
  </div>
</p>

Distribuite su tutta la focaccia del sale grosso poi infornate la focaccia nel forno preriscaldato a 250°C statico per 20min circa. Tenetela d'occhio per non farla bruciare. Appena sfornata uscitela dalla teglia e fatela intiepidire direttamente su di una griglia, in questo modo rimarrà bella croccante fuori ma sofficissima dentro. Se nella teglia è rimasto dell'olio, cospargetelo sulla focaccia.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato1.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato2.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato3.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato4.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato5.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato6.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato7.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato8.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato9.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato10.jpeg" alt="" title="frangipani © Erica" />
    <div style="clear: both;"></div>
  </div>
</p>

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>