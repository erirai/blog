---
title: "Torta di Carote Svizzera (Aargauer Rüeblitorte)"
date: 2023-03-28
tags: 
- pasqua
- glutenfree
categories:
- Dolce
- Torte
label: 2023-03-28-torta-di-carote-svizzera
lang: it
---
![](header.jpeg "frangipani © Erica")

**Torta di Carote Svizzera (Aargauer Rüeblitorte)**, mi dispiace, ma non esiste torta di carote più buona al mondo, inoltre è pure senza glutine e lattosio. È un classico della tradizione svizzera e deve avere esattamente queste caratteristiche: umida, rustica, un leggerissimo gusto di cannella e chiodi di garofano e una glassa al limone. Le carotine di marzapane sono un optional, ma diciamo che completano il tutto, tadizionalmente vanno messe. 

È una torta senza glutine e senza lattosio. Una di quelle torte dove aggiungi gli albumi separatamente. È una torta che richiede un po' di tempo per prepararla perché si devono montare le uova con lo zucchero, si devono grattugiare finemente le carote, poi devi montare gli albumi, incorporare a mano gli albumi e infine l'amido e le spezie. E la cottura è anche lunghina, ma vi assicuro che ne vale assolutissimamente la pena.
<br />
Lo so, non tutti amano la glassa di zucchero, neanche io, ma in questo caso ci sta. Ci sta benissimo il gusto del limone con il sapore delle carote e delle mandorle. Io vi consiglio di metterla, ma volendo va bene anche un frosting al formaggio, una spolverata di zucchero a velo o semplicemente niente.

Non facevo questa torta esattamente da 8 anni, quando ero incinta di Gioele. Mi ricordo che una sera mi venne una matta ed improvvisa voglia di questa torta di carote. Erano già passate le 19 quindi il supermercato in paese era già chiuso. Dovetti farmela io. Preparai la torta, ne mangiai un pezzo, andai a letto felice. Perché proprio questa torta di carote? Boh, non lo so... Chiedete a Gioele!
<br />
Non l'ho mai più fatta, ma ce l'avevo sempre in qualche parte nella mia testa perché volevo proprio metterla nel Blog. Ammetto che quest'anno proprio non sapevo che ricetta preparare per Pasqua, quindi pensai che fosse la volta buona per rifare questa **Torta di Carote Svizzera**. Ed eccola a voi. La amerete!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Torta di Carote Svizzera (Aargauer Rüeblitorte)</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Torta di Carote Svizzera (Aargauer Rüeblitorte), mi dispiace, ma non esiste torta di carote più buona al mondo, inoltre è pure senza glutine e lattosio.</span>
      <div class="ingredients-title">Ingredienti</div>
      <table>
        <tbody>
          <tr itemprop="recipeIngredient">
            <td>3</td>
            <td>uova</td>
          </tr>
          <tr itemprop="recipeIngredient">
            <td>150gr</td>
            <td>zucchero</td>
          </tr>
          <tr itemprop="recipeIngredient">
            <td>1 pizzico</td>
            <td>sale</td>
           </tr>
          <tr itemprop="recipeIngredient">
            <td>1</td>
            <td>limone</td>
          </tr>
          <tr itemprop="recipeIngredient">
            <td>180gr</td>
            <td>carote grattugiate finemente</td>
          </tr>
          <tr itemprop="recipeIngredient">
            <td>180gr</td>
            <td>mandorle macinate</td>
          </tr>
          <tr itemprop="recipeIngredient">
            <td>25gr</td>
            <td>fecola di patate o simile</td>
           </tr>
          <tr itemprop="recipeIngredient">
            <td>1 cucchiaino raso</td>
            <td>lievito per dolci</td> 
           </tr>
          <tr itemprop="recipeIngredient">
            <td>1 pizzico</td>
            <td>cannella in polvere</td> 
          </tr>
          <tr itemprop="recipeIngredient">
            <td>1 pizzico</td>
            <td>chiodi di garofano in polvere</td>
           </tr>
          <tr itemprop="recipeIngredient">
            <td>60gr</td>
            <td>zucchero a velo</td>     
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera rotonda da 20cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Separate gli albumi dai tuorli. Montate i tuorli con 115gr di zucchero, il sale e la scorza del limone finché non saranno belli chiari e gonfi. Aggiungete le carote precedentemente grattugiate finemente mischiate con un cucchiaio di succo di limone e le mandorle. Amalgamate bene.
<br />
Monate a neve gli albumi, appena inizano a diventare bianchi, aggiungete poco alla volta i restanti 35gr di zucchero. Prendete il composto con le carote e con un leccapentole incorporate con un movimento dall'alto verso il basso pochi alla volta gli albumi.
<br />
In una ciotolina a parte mescolate l'amido, il lievito, la cannella ed i chiodi di garofano. Setacciate queste polveri direttamente sopra l'impasto, poi incorporate delicatamente senza farlo smontare. Versate l'impasto in una teglia rotonda foderata con della carta forno.
![](teglia.jpeg "frangipani © Erica")

Infornate la **Torta di Carote Svizzera** nel forno preriscaldato statico a 180°C nella parte bassa del forno per 50-60min, fate sempre la prova stecchino, ma comunque la torta rimane umidina. Lasciate la torta ancora un po' nel forno spento e aperto, poi sfornatela e una volta fredda passatela su di un piatto da portata.

Preparate la glassa allo zucchero mescolando lo zucchero a velo con un pochino di succo di limone alla volta, dovrà essere densa ma fluida. Poi spalmate la glassa sulla superficie e fatela asciugare. Per ultimo aggiungete le carotine di marzapane (sono un optional, ma tradizionalmente ci vanno).
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato1.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato2.jpeg" alt="" title="frangipani © Erica" />
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato3.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato4.jpeg" alt="" title="frangipani © Erica" />
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato5.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato6.jpeg" alt="" title="frangipani © Erica" />
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato7.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato8.jpeg" alt="" title="frangipani © Erica" />
    <div style="clear: both"></div>
  </div>
</p>

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>