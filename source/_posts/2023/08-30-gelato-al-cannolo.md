---
title: "Gelato al Cannolo senza gelatiera"
date: 2023-08-30
tags:
- estate
- ricotta
categories:
- Dolce
- "Dolci al cucchiaio, Gelati..."
label: 2023-08-30-gelato-al-cannolo
lang: it 
---
![](header.jpeg "frangipani © Erica")

**Gelato al Cannolo senza gelatiera** un gelato facilissimo da preparare e di una bontà pazzesca che sa di Sicilia. Si fa con pochissimi ingredienti, senza panna ne uova... Infatti per il gelato alla ricotta servono solo ricotta, latte condensato e del liquore. Il liquore non è obbligatorio, ma serve per non far creare cristalli di ghiaccio durante il congelamento. Il gelato alla ricotta diventa un gelato al cannolo, semplicemente aggiungendo il cioccolato tritato e le briciole di scorze di cannolo. Ma potete fare anche un gelato alla ricotta e frutta, semplicemente sostituendo cioccolato e scorze di cannolo con della salsa alla frutta o dei biscotti sbriciolati grossolanamente.
<br />
Prima di servirlo lasciatelo a temperatura ambiente per almeno 15min, così sarà più facile fare le palline. Se non lo finite tutto, copritelo bene e rimettetelo in congelatore, ma mangiatelo il più presto possibile. Ovviamente potete farlo anche nella gelatiera, in questo caso sarà più cremoso...

Ed è finito anche Agosto. Con la fine del mese di Agosto per me finisce anche l'estate e inizia la tarda estate, ma anche un po' l'autunno. In effetti è come se cominciasse un nuovo anno, quest'anno ancora di più perché entrambi i bimbi hanno una nuova insegnante e una classe nuova. Ci metteremo un po' ad abituarci ai nuovi orari, come ogni anno.
<br />
Le nostre vacanze, anzi questa estate è stata decisamente strana... Giugno è stato bellissimo! Caldo, sole, piena estate, purtroppo però niente pioggia ed era tutto arido. Mai visto Giugno così secco! Poi però metà Luglio è cambiato tutto. Da un giorno all'altro è arrivato l'autunno. Non ha finito di piovere per settimane, in più mai visti tutti quei temporali. Il tempo cambiava da un secondo all'altro. Il meteo metteva sole e pioveva a dirotto, poi metteva pioggia e c'era il sole. Fortunatamente metà Agosto però è tornata l'estate ed è tornata col botto! Ha fatto due settimane di caldo torrido meraviglioso. Quel caldo che sudi senza far niente. Quel caldo, veramente caldo. Quel caldo che non ti serve nessuna giacchetta, ne la mattina ne la sera. Adorooo! Ma era veramente strano quel caldo verso fine Agosto, insolito. Comunque sia mi sono goduta quel caldo in pieno, ho fattoi il pieno di sole, caldo ed estate perché so che poi mi mancherà.
<br />
Adesso spero che il sole ed il caldo continuino a dare il loro meglio!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Gelato al Cannolo senza gelatiera</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Gelato al Cannolo senza gelatiera, un gelato facilissimo da preparare e di una bontà pazzesca che sa di Sicilia.</span>
      <div class="ingredients-title">Ingredienti</div>
      <table>
        <tbody>
          <tr itemprop="recipeIngredient">
            <td>250gr</td>
            <td>ricotta</td>
          </tr>
          <tr itemprop="recipeIngredient">
            <td>150gr</td>
            <td>latte condensato zuccherato</td>
          </tr>
          <tr itemprop="recipeIngredient">
            <td>1 cucchiaio</td>
            <td>Vermuth o Lambrusco</td>
          </tr>
          <tr itemprop="recipeIngredient">
            <td>50gr</td>
            <td>cioccolato fondente</td>
          </tr>
          <tr itemprop="recipeIngredient">
            <td>2</td>
            <td>scorze di cannolo</td>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Con una frusta a mano ammorbidite la ricotta rendendola cremosa. Sempre mescolando aggiungete a filo il latte condensato. Quando tutto sarà ben amalgamato, aggiungete il Vermuth (potete usare anche un altro liquore o non metterlo proprio, ma l'alcol aiuta a non far creare cristalli di ghiaccio). A questo punto aggiungete il cioccolato tritato finemente, lasciandone da parte un pochino come decorazione. Per ultimo aggiungete anche le scorze di cannolo sbriciolate grossolanamente, lasciandone da parte qualcuna come decorazione, e molto delicatamente incorporatele nella crema di ricotta.

Mettete il tutto in una pirofila adatta al congelatore e livellate bene, distribuiteci sopra il resto del cioccolato tritato e delle scorze di cannolo. Coprite con della carta d'alluminio e mettete in congelatore almeno per tutta la notte.
![](gelato.jpeg "frangipani © Erica")

Uscite il **Gelato al Cannolo** dal congelatore e lasciate a temperatura ambiente per almeno 15min. Servite il gelato in una coppetta o addirittura direttamente dentro una scorza di cannolo...
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato1.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato2.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato3.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato4.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato5.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato6.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato7.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato8.jpeg" alt="" title="frangipani © Erica" />
    <div style="clear: both;"></div>
  </div>
</p>

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>