---
title: "Crostata al Limone"
date: 2022-06-28
tags:
- crostata
- limone
categories:
- Dolce
- "Crostate, Tartes..."
label: 2022-06-28-crostata-al-limone
lang: it
---
![](header.jpeg "frangipani © Erica")

**Crostata al Limone** per tutti gli amanti dei dolci di frolla freschi e per tutti quelli che amano il sapore dei limoni in purezza, ecco il dolce per voi. Un guscio di frolla, che già è buono così, farcito con questa crema al limone leggerissima, vegana e senza glutine che sa proprio di limone.
<br />
La crema è veramente aspra, ma mangiata insieme alla frolla si bilancia perfettamente! Se però non vi piace molto l'aspro del limone, basta ridurre la parte di succo di limone e aumentare quella dell'acqua e magari aggiungere più zucchero. Per noi però, era perfetta così.

E pensare che questa torta è nata un po' per sbaglio, dopo un errore epico. Vi racconto... Dunque per la festa della donna volevo fare una crostata mimosa. Frolla, crema al limone, Ganache al cioccolato bianco e cubetti di Pan di Spagna. Non si poteva mangiare! Bah! La Ganache era nauseante e quei cubetti di Pan di Spagna davano proprio fastidio in bocca. Per salvare un po' la torta, ho tolto la Ganache e i cubetti ed è rimasta la frolla con la crema al limone. Io super delusa dopo tutto il lavoro per niente, ma gli altri non avevano visto tutto quello che era successo. L'abbiamo provata e non vi dico la reazione dei bimbi e di mio marito. Super entusiasti! Era talmente buona che mi sono scritta la ricetta ed eccola qui. Solo con il minimo indispensabile, frolla e limone, non serve altro.

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Crostata al Limone</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Crostata al Limone per tutti gli amanti dei dolci di frolla freschi e per tutti quelli che amano il sapore dei limoni in purezza, ecco il dolce per voi.</span>
      <div class="ingredients-title">Ingredienti</div>
      <table>
        <tbody>
          <tr>     
            <td colspan="2"><b>Frolla</b></td>
          </tr>     
          <tr itemprop="recipeIngredient">        
            <td>300gr</td>
            <td>farina</td>
          </tr>
          <tr itemprop="recipeIngredient">
            <td>120gr</td>
            <td>zucchero a velo</td>
          </tr>
          <tr itemprop="recipeIngredient">
            <td>1 pizzico</td>
            <td>sale</td>
          </tr>
          <tr itemprop="recipeIngredient">
            <td>qb</td>
            <td>scorza di limone</td>
          </tr>
          <tr itemprop="recipeIngredient">
            <td>qb</td>
            <td>vaniglia</td>
           </tr>
          <tr itemprop="recipeIngredient">
            <td>1/2 cucchiaino</td>
            <td>lievito per dolci</td> 
          </tr>
          <tr itemprop="recipeIngredient">
            <td>150gr</td>
            <td>burro freddo</td>
          </tr>
          <tr itemprop="recipeIngredient">
            <td>1</td>
            <td>uovo</td>      
          </tr>
          <tr style="height: 15px;"></tr>
          <tr>
            <td colspan="2"><b>Crema al Limone</b></td>
          </tr>
          <tr itemprop="recipeIngredient">
            <td>400gr</td>
            <td>succo di limone</td>
          </tr>
          <tr itemprop="recipeIngredient">
            <td>50gr</td>
            <td>acqua</td>
           </tr>
          <tr itemprop="recipeIngredient">
            <td>40gr</td>
            <td>fecola di patate o simile</td>
           </tr>
          <tr itemprop="recipeIngredient">
            <td>60gr</td>
            <td>zucchero</td> 
           </tr>
          <tr itemprop="recipeIngredient">
            <td>1 pizzico</td>
            <td>sale</td>           
          </tr>
        </tbody>
      </table>
      <br></br>
    </div>
  </div>
</div>

<h3>
  <font color="grey">
    <i class="fa fa-cogs"></i>
  </font> Preparazione
</h3>

Preparate la frolla: mettete in una ciotola farina, zucchero a velo, sale, scorza di limone, vaniglia e lievito per dolci e mescolate. Adesso aggiungete il burro freddo a pezzetti e l'uovo, impastate velocemente finché avrete un panetto liscio ed omogeneo. Appiattitelo, avvolgetelo nella pellicola e fate riposare in frigo per un'oretta.

Per la crema mettete tutti gli ingredienti in un pentolino e mescolate eliminando tutti i grumi. Accendete il fornello a temperatura media e sempre mescolando fate addensare bene la crema. Versatela in una coppetta e fatela raffreddare completamente.

Uscite la frolla dal frigo e fatela acclimatizzare un attimino, poi aiutandovi con della farina ed un mattarello stendetela fino ad uno spessore di 4mm. Rivestite una teglia con la frolla e aggiustate bene i bordi. Bucherellate bene tutto il fondo della crostata, poi coprite con un foglio di carta forno e dei ceci (o quello che avete per la cottura in bianco). Infornate nella parte bassa del forno preriscaldato a 170°C statico per 30min circa, dopo 15min togliete la carta forno ed i ceci e ultimate la cottura, dovrà risultare leggermente dorata. Poi fatela raffreddare.
<br />
Con la frolla rimasta fate tanti biscottini piccoli che vi serviranno per decorare la crostata, ma anche per bilanciare meglio l'aspro della crema. Io ho fatto fiorellini e foglioline ed ho infornato sempre a 170°C statico per 7min circa.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="crema.jpeg" alt="" title="frangipani © Erica" />
    <img style="float: left; width: 49%; margin-left: 1%" src="cotturainbianco.jpeg" alt="" title="frangipani © Erica" />
    <div style="clear: both"></div>
  </div>
</p>
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="frolla.jpeg" alt="" title="frangipani © Erica" />
    <img style="float: left; width: 49%; margin-left: 1%" src="biscotti.jpeg" alt="" title="frangipani © Erica" />
    <div style="clear: both"></div>
  </div>
</p>

Adagiate il disco di frolla su di un piatto da portata. Prendete la crema al limone e date una mescolata, poi distribuitela sulla frolla e decorate con i biscottini e delle foglioline di menta e/o melissa. Questa **Crostata al Limone** è buona a temperatura ambiente ma anche fredda da frigo.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato1.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato2.jpeg" alt="" title="frangipani © Erica" />
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato3.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato4.jpeg" alt="" title="frangipani © Erica" />
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato5.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato6.jpeg" alt="" title="frangipani © Erica" />
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato7.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato8.jpeg" alt="" title="frangipani © Erica" />
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato9.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato10.jpeg" alt="" title="frangipani © Erica" />
    <div style="clear: both"></div>
  </div>
</p>

<h4>Buon appetito
  <font color="red">
    <i class="fa fa-smile-o"></i>
  </font>
</h4>