---
title: "Caponata Siciliana (Conserva)"
date: 2022-09-07
tags: 
- estate
- ricette siciliane
- conserve
- melanzane
- peperoni
categories:
- Salato
- "Secondi Piatti e Contorni"
label: 2022-09-07-caponata-siciliana-conserva
lang: it 
---
![](../2022-09-07-caponata-siciliana-conserva/header.jpeg "frangipani © Erica")

**Caponata Siciliana (Conserva)** un contorno super buono della tradizione Siciliana. Da mangiare fresca o da conservare per l'inverno. Io la faccio con le melanzane ed i peperoni, con aggiunta di sedano, cipolla, capperi e olive. No, non metto uvetta, mai! Se la mangiate fresca, potete aggiungere alla fine un po' di pinoli tostati, ma non mettete i pinoli se la conservate. 
<br />
Anche la Caponata Siciliana è una di quelle ricette che ognuno fa un po' come vuole. C'è chi la fa solo con le melanzane, chi solo con i peperoni e chi come me con entrambe le cose. Poi altri che aggiungono anche le zucchine. La cosa importante è dare alla Caponata il suo tipico gusto agrodolce e qui i peperoni aiutano molto. Poi secondo me non può mancare il sedano (che in realtà a me non piace, ma senza non è la stessa cosa) e capperi e olive che danno quella sapidità che serve. 

Ma ci rendiamo conto che siamo arrivati a Settembre?! Boh... Il freschetto di mattina e di sera si fa sentire, ma il sole di giorno è ancora bello caldo! Sono ricominciate le piogge, ogni tanto c'è un po' di nebbiolina. A terra qui e la si vedono le foglie croccanti, le nocciole e le castagne matte. L'autunno così mi piace...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Caponata Siciliana (Conserva)</span>
      <span itemprop="recipeCategory" style="display:none;">Salato</span>
      <img itemprop="image" style="display:none;" class="ignore-gallery-item" src="../2022-09-07-caponata-siciliana-conserva/header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Caponata Siciliana (Conserva), un contorno super buono della tradizione Siciliana. Da mangiare fresca o da conservare per l'inverno.</span>
      <div class="ingredients-title">Ingredienti</div>
      <table>
        <tbody>
          </tr> 
          <tr itemprop="recipeIngredient">
            <td>500gr</td>
            <td>melanzane lunghe nere</td>
          </tr>
          <tr itemprop="recipeIngredient">
            <td>500gr</td>
            <td>peperoni</td>
          </tr>
          <tr itemprop="recipeIngredient">
            <td>2</td>
            <td>stecche di sedano</td>
          </tr>
          <tr itemprop="recipeIngredient">
            <td>1</td>
            <td>cipolla</td>
          </tr>
          <tr itemprop="recipeIngredient">
            <td>100ml</td>
            <td>passata di pomodoro</td>
          </tr>
          <tr itemprop="recipeIngredient">
            <td>1 cucchiaio</td>
            <td>concentrato di pomodoro</td>
          </tr>
          <tr itemprop="recipeIngredient">
            <td>1 cucchiaio</td>
            <td>aceto</td>
          </tr>
          <tr itemprop="recipeIngredient">
            <td>1 cucchiaino</td>
            <td>zucchero</td>
          </tr>
          <tr itemprop="recipeIngredient">
            <td>2 cucchiai</td>
            <td>capperi sotto sale</td>
          </tr>
          <tr itemprop="recipeIngredient">
            <td>2 cucchiai</td>
            <td>olive denocciolate</td>
          </tr>
          <tr itemprop="recipeIngredient">
            <td>qb</td>
            <td>basilico fresco</td>
          </tr>
          <tr itemprop="recipeIngredient">
            <td>qb</td>
            <td>sale</td>       
          </tr>
        </tbody>
      </table>
      <br></br>
      <i class="pull-right" style="font-size: 80%;" itemprop="recipeYield">per 3-4 vasetti</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Lavate i peperoni, poi eliminate lo stelo, i semi e i filamenti bianchi, dunque tagliateli a pezzetti da 2cm circa. Coprite il fondo di una pentola capiente con dell'olio evo, aggiungete i peperoni, salateli e fateli rosolare a temperatura moderata finché si saranno leggermente ammorbiditi. 
<br />
Mentre cuociono i peperoni, lavate le melanzane e tagliatele a dadi da 2cm. Dunque togliete i peperoni dalla pentola e metteteli da parte, coprite di nuovo il fondo della pentola con dell'olio evo, aggiungete le melanzane, salate e fatele rosolare a temperatura moderata finché si saranno leggermente ammorbidite. Togliete le melanzane dalla pentola e mettetele da parte.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2022-09-07-caponata-siciliana-conserva/peperoni.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2022-09-07-caponata-siciliana-conserva/melanzane.jpeg" alt="" title="frangipani © Erica" />
    <div style="clear: both;"></div>
  </div>
</p>
Mettete dunque un filo d'olio sempre nella stessa pentola e aggiugete la cipolla ed il sedano tagliati finemente. Fate rosolare il tutto, finché si saranno ammorbiditi, poi aggiungete i peperoni e le melanzane. Mescolate bene, poi aggiungete la passata di pomodoro, il concentrato, l'aceto e lo zucchero. Fate insaporire bene a temperatura media, dunque aggiungete i capperi precedentemente dissalati, le olive tagliate a pezzettini ed il basilico. Fate andare ancora per qualche minuto, poi assaggiate di sale e se c'è bisogno aggiustate di sale. La Caponata dovrà risultare abbastanza asciutta. A questo punto la Caponata è pronta per essere gustata sia calda che fredda.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2022-09-07-caponata-siciliana-conserva/soffritto.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2022-09-07-caponata-siciliana-conserva/caponata.jpeg" alt="" title="frangipani © Erica" />
    <div style="clear: both;"></div>
  </div>
</p>

Se volete conservarla nei vasetti, la cosa più importante è essere meticolosi per quanto riguarda l'igiene, tutto deve essere pulito (sterile). Vi servono 3-4 vasetti di vetro precedentemente sterilizzati. Io sterilizzo i vasetti nel forno e i coperchi li faccio bollire. Quindi metto i vasetti nel forno freddo e accendo a 150°C ventilato. Quando arriva a temperatura, li lascio per 15min nel forno, poi spengo e li lascio dentro. I coperchi li metto i un pentolino con acqua e un goccio di aceto e li faccio bollire per 10min, poi tolgo dal fornello ma lascio tutto nell'acqua.
<br />
A questo punto riempio i vasetti con la Caponata lasciando circa 2cm di bordo. Prendo il coperchio, lo asciugo con un panno pulito, pulisco il bordo del vasetto e chiudo. Adesso il tutto va sterilizzato per poterli conservare. Quindi prendete una pentola capiente e mettete sul fondo un panno. Adagiateci sopra i vasetti senza farli toccare, se c'è bisogno mettete dei panni tra le boccette. Coprite tutte le boccette con l'acqua che dovrà avere più o meno la stessa temperatura delle boccette. Mettete il coperchio e accendete il fornello e fate sterilizzare per 30min dal momento che inizia il bollore.
![](../2022-09-07-caponata-siciliana-conserva/sterilizzare.jpeg "frangipani © Erica")

Fate raffreddare leggermente, poi uscite i barattoli dall'acqua e fateli raffreddare completamente. Controllate se si è creato il sottovuoto, semplicemente schiacciando il centro del coperchio. Se si alza e abbassa e fa clic clic, non si è creato il sottovuoto e non potrete "conservarla". In questo caso la dovete utilizzare subito tenendola in frigo. Se invece il coperchio non si muove e non fa nessun tipo di rumore, potete conservarla in un luogo buio e fresco.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2022-09-07-caponata-siciliana-conserva/risultato1.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2022-09-07-caponata-siciliana-conserva/risultato2.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2022-09-07-caponata-siciliana-conserva/risultato3.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2022-09-07-caponata-siciliana-conserva/risultato4.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2022-09-07-caponata-siciliana-conserva/risultato5.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2022-09-07-caponata-siciliana-conserva/risultato6.jpeg" alt="" title="frangipani © Erica" />
    <div style="clear: both;"></div>
  </div>
</p>

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>