---
title: "Frollini con Lemon Curd"
date: 2025-04-02
tags:
- biscotti
- limone
- pasqua
- pasta frolla
categories:
- Dolce
- Biscotti
label: 2025-04-02-frollini-con-lemon-curd
lang: it 
---
![](header.jpeg "frangipani © Erica")

**Frollini con Lemon Curd** dei biscotti super friabili che profumano tantissimo di limone. Fatti a forma d'uovo, sono perfetti per la Pasqua che ormai è alle porte. Ma si possono fare tranquillamente anche a forma di fiori o semplicemente dei cerchi. Ho scelto di arricchirli con il Lemon Curd, perché mio marito una volta aveva mangiato dei biscotti molto simili e gli era piaciuto moltissimo il gusto fresco del limone con la frolla. Ma potete prendere anche della confettura o marmellata o anche la crema di nocciole.

Per avere dei biscotti più morbidi e friabili ho usato la frolla montata e non quella classica. Quindi questi biscotti non vengono "stampati" ma praticamente ho schiacciato un pezzo d'impasto nella formina a forma d'uovo. Il lavoro ne vale assolutamente la pena perché hanno una consistenza tooop!
<br />
Il Lemon Curd l'ho fatto io, ci vogliono veramente 10min. Solo che è meglio prepararlo almeno il giorno prima per averlo bello freddo. Se non avete voglia di farlo voi, potete tranquillamente comprarlo. Ne ho fatto una quantità maggiore di quello che vi servirà per i biscotti, ma potete conservare il Lemon Curd in frigo per 4-5 giorni. Quello che avanza potete usarlo per farcire delle torte, da spalmare sul pane o come crema accompagnata da della frutta come fragole, lamponi, mirtilli, mele, banane ecc (ovviamente sempre frutta di stagione).

Voi avete già iniziato con i dolci pasquali? Quest'anno devo rifare per forza la <a href="/2014-04-19-osterchuechae/">Torta di Pasqua Svizzera</a> che l'anno scorso non l'ho fatta e mi è rimasta qui! Poi prossima settimana esce una ricetta salata molto buona sempre dedicata alla Pasqua... <a href="/tags/pasqua/">Qui</a> trovate tante altre ricette dedicate alla Pasqua ma non solo.

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Frollini con Lemon Curd</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Frollini con Lemon Curd, dei biscotti super friabili che profumano tantissimo di limone. Fatti a forma d'uovo, sono perfetti per la Pasqua.</span>
      <div class="ingredients-title">Ingredienti</div>
      <table>
        <tbody>
          <tr>
            <td colspan="2"><b>Lemon Curd</b></td>
          </tr> 
          <tr itemprop="recipeIngredient">       
            <td>150gr</td>
            <td>zucchero semolato</td>
          </tr>
          <tr itemprop="recipeIngredient">
            <td>3</td>
            <td>uova</td>
          </tr>
          <tr itemprop="recipeIngredient">
            <td>100ml</td>
            <td>succo di limone</td>
          </tr>
          <tr itemprop="recipeIngredient">
            <td>qb</td>
            <td>scorza di limone</td>
          </tr>
          <tr itemprop="recipeIngredient">
            <td>90gr</td>
            <td>burro freddo</td>
          </tr>
          <tr itemprop="recipeIngredient">
            <td>1 pizzico</td>
            <td>sale</td>
          </tr>
          <tr style="height: 15px;"></tr>
          <tr>
            <td colspan="2"><b>Frolla montata</b></td>
          </tr>
             <tr itemprop="recipeIngredient">
            <td>170gr</td>
            <td>burro</td>
          </tr>
          <tr itemprop="recipeIngredient">      
            <td>80gr</td>
            <td>zucchero a velo</td>
          </tr>
          <tr itemprop="recipeIngredient">
            <td>1 pizzico</td>
            <td>vaniglia</td>
          </tr>
          <tr itemprop="recipeIngredient">
            <td>1 pizzico</td>
            <td>sale</td>
          </tr>
          <tr itemprop="recipeIngredient">
            <td>1</td>
            <td>uovo</td>
          </tr>
             <tr itemprop="recipeIngredient">
            <td>250gr</td>
            <td>farina</td>
          </tr>
        </tbody>
      </table>
      <br></br>
      <i class="pull-right" style="font-size: 80%;" itemprop="recipeYield">per circa 40 biscotti</i>
    </div>
  </div>
</div>

<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Per prima cosa preparate il Lemon Curd (o lo comprate già fatto): Mettete in un pentolino o in un pentolino per Bagnomaria lo zucchero, le uova, il succo e la scorza di limone ed il sale e mescolate, poi aggiungete anche il burro tagliato a pezzettini. Cuocete dunque il Lemon Curd a Bagnomaria per circa 10min. La crema si dovrà addensare ma non deve mai bollire altrimenti le uova cagliano e avrete dei grumi nella crema. Versate quindi il Lemon Curd in un barattolo sterilizzato e lasciate raffreddare prima a temperatura ambiente e poi lo tenete in frigo per massimo 4-5 giorni. Vi consiglio di preparare il Lemon Curd almeno il giorno prima...
![](lemoncurd.jpeg "frangipani © Erica")

Per la frolla montata mettete il burro, lo zucchero, la vaniglia e un pizzico di sale in una ciotola capiente e mescolate il tutto con le fruste elettriche finché diventerà cremoso. Poi aggiungete l'uovo e fatelo amalgamare bene. Aggiungete la farina e finite di mescolare sempre con le fruste elettriche o a mano, ma senza lavorare troppo l'impasto.
<br />
La frolla montata non ha bisogno di riposo in frigo quindi procedete subito a formare i biscotti... Prendete un pezzetto grande quanto una noce di frolla montata e direttamente sulla teglia con sotto della carta forno (o meglio ancora un tappetino microforato) schiacciate/pressate l'impasto in uno stampino per biscotti a forma d'uovo (3cmx6cm) più uniformemente possibile. Se non avete lo stampino a forma d'uovo, potete prendere anche un disco o uno stampino a forma di fiore da 4-5cm di diametro. Fate riposare in frigo per mezz'oretta.
<br />
Cospargete tutti i biscotti con dello zucchero a velo e con il manico di un mestolo fate sulla parte bassa di ogni uovo un'incavatura per poi metterci dentro un cucchiaino di Lemon Curd.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="frollamontata.jpeg" alt="" title="frangipani © Erica" />
    <img style="float: left; width: 49%; margin-left: 1%" src="teglia.jpeg" alt="" title="frangipani © Erica" />
    <div style="clear: both"></div>
  </div>
</p>

Infornate i **Frollini con Lemon Curd** nel forno preriscaldato a 180°C statico per 12min, non dovranno prendere troppo colore. Fateli raffreddare, poi cospargeteli con dello zucchero a velo e conservateli in un contenitore ermeticamente chiuso. Essendoci la crema, vi consiglio di mangiarli entro 2-3 giorni.

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato1.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato2.jpeg" alt="" title="frangipani © Erica" />
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato3.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato4.jpeg" alt="" title="frangipani © Erica" />
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato5.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato6.jpeg" alt="" title="frangipani © Erica" />
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato7.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato8.jpeg" alt="" title="frangipani © Erica" />
    <div style="clear: both"></div>
  </div>
</p>

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>