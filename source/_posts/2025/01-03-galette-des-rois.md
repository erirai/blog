---
title: "Galette des Rois"
date: 2025-01-03
tags:
- natale
- mandorle
categories:
- Dolce
- Torte
label: 2025-01-03-galette-des-rois
lang: it 
---
![](header.jpeg "frangipani © Erica")

**Galette des Rois** il dolce tipico francese per festeggiare l'Epifania o la giornata dei Re Magi. È un dolce semplicissimo, infatti sono due dischi di pasta sfoglia farciti con la crema Frangipane. Ho visto anche delle varianti con l'aggiunta della crema pasticcera, ma ho preferito la versione semplice. Ovviamente potete fare voi la pasta sfoglia, ma io per questioni di tempo ho preferito comprarla.
<br />
Sono anni che volevo provarla, ma alla fine ho sempre preparato il <a href="/2015-01-06-dreikoenigskuchen/">Dreikönigskuchen</a> o <a href="/2022-01-04-dreikonigskuchen-al-cioccolato/">Dreikönigskuchen al cioccolato</a> che è il dolce tipico che si mangia qui il 6 Gennaio. La **Galette des Rois** mi ha proprio stupita per la sua semplicità e bontà. Va bene che adoro la crema Frangipane, ma era proprio ottima. Il "gioco" del Dreikönigskuchen svizzero e la Galette des Rois francese alla fine è lo stesso... Chi trova la mandorla sarà re o regina per tutto il giorno!

Eccoci qua, nuovo anno, nuovo inizio! Come avete passato i giorni di festa? Anzi, in Italia i giorni di festa non sono finiti ancora... Qui invece il 6 gennaio i bimbi rientreranno a scuola, non è un giorno festivo. Io ho già tolto l'albero e tutte le decorazioni natalizie e ho messo tutto a posto, tranne le lucine fuori alla casina. Adoro l'albero di Natale, le decorazioni e tutto, ma il 1° gennaio tolgo tutto ed è come se fosse una liberazione, un alleggerimento, non so come spiegarlo...
<br />
Comunque sia abbiamo passato delle bellissime feste tutti insieme finalmente. I due Natali precedenti non eravamo al completo perché c'era sempre qualcuno malato, quest'anno invece eravamo al completo. A Natale faceva freddissimo, ma c'era un sole bellissimo e qui e là c'era ancora un pochino di neve. Erano anni che non faceva veramente freddo a Natale. A Capodanno invece c'era anche il gattino di mia sorella e abbiamo passato la serata a parare i suoi attacchi giocosi... Adesso ci godiamo gli ultimi giorni di vacanze che lunedì si riparte. Spero solo che gennaio non duri 38760298749879 giorni ma solo 31, non so se mi spiego?

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Galette des Rois</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Galette des Rois, il dolce tipico francese per festeggiare l'Epifania o la giornata dei Re Magi.</span>
      <div class="ingredients-title">Ingredienti</div>
      <table>
        <tbody>
          <tr itemprop="recipeIngredient">      
            <td>2 rotoli</td>
            <td>pasta sfoglia rotonda</td>
          </tr>
          <tr itemprop="recipeIngredient">
            <td>100gr</td>
            <td>burro morbido</td>
          </tr>
          <tr itemprop="recipeIngredient">
            <td>80gr</td>
            <td>zucchero a velo</td>
          </tr>
          <tr itemprop="recipeIngredient">
            <td>2</td>
            <td>uova</td>
          </tr>
          <tr itemprop="recipeIngredient">
            <td>125gr</td>
            <td>mandorle pelate macinate finemente</td>
          </tr>      
          <tr itemprop="recipeIngredient">
            <td>qb</td>
            <td>vaniglia</td>
          </tr>      
          <tr itemprop="recipeIngredient">
            <td>1 pizzico</td>
            <td>sale</td>
          </tr>      
          <tr itemprop="recipeIngredient">
            <td>qb</td>
            <td>scorza di limone</td>
          </tr>
             <tr itemprop="recipeIngredient">
            <td>1</td>
            <td>mandorla intera</td>
          </tr>
          <tr itemprop="recipeIngredient">      
            <td>1</td>
            <td>tuorlo</td>
          </tr>
        </tbody>
      </table>
      <br></br>
    </div>
  </div>
</div>

<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Come prima cosa preparate la crema Frangipane: montate il burro morbido con lo zucchero. Aggiungete un uovo e mescolate finché non sarà completamente inglobato, poi aggiungete il secondo sempre continuando a mescolare. Aggiungete le mandorle macinate, la vaniglia, il sale e la scorza di limone e amalgamate bene, poi mettete da parte. 
<br />
Prendete i due dischi di pasta sfoglia e ricavatene due dischi più piccoli da 22cm (gli scarti usateli per fare dei rotolini, delle pizzette ecc). Adagiate un disco di pasta sfoglia su di una teglia con sotto della carta forno, poi versate la crema Frangipane al centro del disco e distribuitela uniformemente lasciando un bordo di 1-2cm. Prendete la mandorla e mettetela dove volete sulla crema, meglio se più verso il bordo.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="frangipane.jpeg" alt="" title="frangipani © Erica" />
    <img style="float: left; width: 49%; margin-left: 1%" src="mandorla.jpeg" alt="" title="frangipani © Erica" />
    <div style="clear: both"></div>
  </div>
</p>

Spennellate il bordo con un po' di tuorlo d'uovo sbattuto, poi coprite con il secondo disco di pasta sfoglia. Sigillate molto bene il bordo, io ho fatto uno ad uno pressione con il pollice e accanto ho fatto una leggera incavatura con uno stecchino per dare una specie di forma ondulata. Aiutandovi con due teglie, vassoi o piatti, scaravoltate la Galette. Spennellate tutta la superficie con il tuorlo d'uovo poi con il dorso del coltello fate delle linee curvate tutt'attorno per dargli il suo aspetto tipico. Per ultimo fate qui e la qualche buchino per non farla gonfiare troppo.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="bordo.jpeg" alt="" title="frangipani © Erica" />
    <img style="float: left; width: 49%; margin-left: 1%" src="teglia.jpeg" alt="" title="frangipani © Erica" />
    <div style="clear: both"></div>
  </div>
</p>

Fate riposare la **Galette des Rois** in frigo per 30min, poi infornatela nel forno preriscaldato a 200°C statico per 20-25min, dovrà avere un colore bello dorato. Sfornatela e fatela almeno intiepidire prima di tagliarla.

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato1.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato2.jpeg" alt="" title="frangipani © Erica" />
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato3.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato4.jpeg" alt="" title="frangipani © Erica" />
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato5.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato6.jpeg" alt="" title="frangipani © Erica" />
    <div style="clear: both"></div>
  </div>
</p>

![](risultato7.jpeg "frangipani © Erica")

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato8.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato9.jpeg" alt="" title="frangipani © Erica" />
    <div style="clear: both"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="risultato10.jpeg" alt="" title="frangipani © Erica" />
    <img style="float: left; width: 49%; margin-left: 1%" src="risultato11.jpeg" alt="" title="frangipani © Erica" />
    <div style="clear: both"></div>
  </div>
</p>

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>