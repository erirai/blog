---
title: "Polpette vegane di Zucca e Ceci con Crosta di Sesamo"
date: 2025-10-08
tags: 
- autunno
- inverno
- zucca
- ceci
- glutenfree
- vegan
categories:
- Salato
- "Secondi Piatti e Contorni"
label: 2025-10-08-polpette-vegane-di-zucca-e-ceci-con-crosta-di-sesamo
lang: it
---
![](../2025-10-08-polpette-vegane-di-zucca-e-ceci-con-crosta-di-sesamo/header.jpeg "frangipani © Erica")

Pubblicità: **Polpette vegane di Zucca e Ceci con Crosta di Sesamo** in collaborazione con <a href="https://www.farmy.ch" target="_blank">Farmy</a>. Delle sfiziose polpette vegane croccanti fuori e morbide dentro. Perfette per nascondere zucca e ceci, per tutti quelli a cui non piacciono. Ottime da mettere nella schiscetta insieme a una bella insalata o della verdura e una fetta di pane. Si possono arricchire con le spezie e le erbette che preferite, io ho messo curry e salvia. Ma anche solo con la salvia sono ottime. Ho servito il tutto con una salsa allo yogurt... È semplicemente dello yogurt bianco condito con senape, succo di limone, olio evo, sale e erbette.

La ricetta è glutenfree, se usate il pangrattato senza glutine. Sul sito di <a href="https://www.farmy.ch" target="_blank">Farmy</a> oltre a trovare tutto l'occorrente per questa ricetta, trovate una vasta gamma di prodotti senza glutine. Trovate anche tantissimi tipi di zucca, perché è bello variare!

Se non vi piace il sesamo, potete fare la "panatura" semplicemente con del pangrattato o dei cornflakes sbriciolati. Ma vi assicuro che quella crosticina di sesamo è veramente favolosa! Soprattutto in contrasto con la morbidezza della polpetta.

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Polpette vegane di Zucca e Ceci con Crosta di Sesamo</span>
      <span itemprop="recipeCategory" style="display:none;">Salato</span>
      <img itemprop="image" style="display:none;" class="ignore-gallery-item" src="../2025-10-08-polpette-vegane-di-zucca-e-ceci-con-crosta-di-sesamo/header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Polpette vegane di Zucca e Ceci con Crosta di Sesamo, Delle sfiziose polpette vegane croccanti fuori e morbide dentro.</span>
      <div class="ingredients-title">Ingredienti</div>
      <table>
        <tbody>
          <tr itemprop="recipeIngredient">
            <td>500gr</td>
            <td>zucca già pulita</td>
          </tr>
          <tr itemprop="recipeIngredient">
            <td>1 pezzetto</td>
            <td>porro</td>
          </tr>
          <tr itemprop="recipeIngredient">
            <td>qb</td>
            <td>curry o altre spezie</td>
          </tr>
          <tr itemprop="recipeIngredient">
            <td>2-3</td>
            <td>foglie di salvia</td>  
          </tr>
          <tr itemprop="recipeIngredient">
            <td>220gr</td>
            <td>ceci già lessati (in scatola)</td> 
           </tr>
          <tr itemprop="recipeIngredient">
            <td>30gr</td>
            <td>farina di ceci</td> 
          </tr>
          <tr itemprop="recipeIngredient">
            <td>circa 80gr</td>
            <td>pangrattato (glutenfree)</td> 
          </tr>
          <tr itemprop="recipeIngredient">
            <td>qb</td>
            <td>olio evo</td> 
          </tr>
          <tr itemprop="recipeIngredient">
            <td>qb</td>
            <td>sale</td>
          </tr>
          <tr itemprop="recipeIngredient">
            <td>qb</td>
            <td>sesamo bianco e/o nero</td>
          </tr>
        </tbody>
      </table>
      <br></br>
      <i class="pull-right" style="font-size: 80%;" itemprop="recipeYield">per circa 20 polpette</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Lavate la zucca, eliminate i semi e i filamenti e se c'è bisogno togliete la buccia (Hokkaido e Butternut bio si possono usare tranquillamente con la buccia). Tagliatela a tocchettini piccolini e mettetela un attimo da parte. Tagliate sottilmente il porro e fatelo soffriggere con un filo d'olio e un pizzico di sale. Aggiungete un goccio d'acqua e fate ammorbidire bene il porro, poi aggiungete la zucca, il curry o altre spezie e la salvia tagliata molto finemente. Fate rosolare, poi aggiungete un goccio d'acqua, coprite con un coperchio e fate andare finché la zucca non si sarà completamente ammorbidita. La zucca cotta dovrà essere completamente asciutta, senza acqua. Aggiustate di sale, schiacciatela con una forchetta e fatela reffreddare.
<br />
Scolate i ceci e sciacquateli bene, poi frullateli senza aggiunta d'acqua. La crema di ceci non dovrà essere liscissima, va bene anche un pochino grezza. Aggiungete ai ceci la zucca schiacciata e mescolate, aggiungete anche la farina di ceci e il pangrattato e amalgamate bene. Il composto dovrà essere bello sodo e modellabile, quindi se c'è bisogno aggiungete altro pangrattato.
<br />
Versate del sesamo in una coppetta (io ho fatto due coppette, una con sesamo bianco e l'altra con sesamo nero, potete anche mischiarli). Prendete una cucchiaiata del composto di zucca e ceci e formate una pallina. Mettete la polpetta nella coppetta con il sesamo e fate aderire bene il sesamo su tutta la superficie. Poi appoggiate le **Polpette vegane di Zucca e Ceci con Crosta di Sesamo** su di una teglia con sotto della carta forno.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2025-10-08-polpette-vegane-di-zucca-e-ceci-con-crosta-di-sesamo/impasto.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2025-10-08-polpette-vegane-di-zucca-e-ceci-con-crosta-di-sesamo/teglia.jpeg" alt="" title="frangipani © Erica" />
    <div style="clear: both;"></div>
  </div>
</p>

Spennellate o spruzzate le polpette con dell'olio evo, poi infornatele nel forno preriscaldato a 180°C ventilato per 30min o fino a doratura. Servitele con una salsa allo yogurt (yogurt bianco condito con senape, limone, olio e spezie e erbette a piacere).
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2025-10-08-polpette-vegane-di-zucca-e-ceci-con-crosta-di-sesamo/risultato1.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2025-10-08-polpette-vegane-di-zucca-e-ceci-con-crosta-di-sesamo/risultato2.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2025-10-08-polpette-vegane-di-zucca-e-ceci-con-crosta-di-sesamo/risultato3.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2025-10-08-polpette-vegane-di-zucca-e-ceci-con-crosta-di-sesamo/risultato4.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2025-10-08-polpette-vegane-di-zucca-e-ceci-con-crosta-di-sesamo/risultato5.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2025-10-08-polpette-vegane-di-zucca-e-ceci-con-crosta-di-sesamo/risultato6.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2025-10-08-polpette-vegane-di-zucca-e-ceci-con-crosta-di-sesamo/risultato7.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2025-10-08-polpette-vegane-di-zucca-e-ceci-con-crosta-di-sesamo/risultato8.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2025-10-08-polpette-vegane-di-zucca-e-ceci-con-crosta-di-sesamo/risultato9.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2025-10-08-polpette-vegane-di-zucca-e-ceci-con-crosta-di-sesamo/risultato10.jpeg" alt="" title="frangipani © Erica" />
    <div style="clear: both;"></div>
  </div>
</p>

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>