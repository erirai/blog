---
title: "Pastina con l'Uovo"
date: 2025-02-26
tags: 
- pasta
- zuppa
- ricette siciliane
categories:
- Salato
- "Primi Piatti"
label: 2025-02-26-pastina-con-uovo
lang: it
---
![](../2025-02-26-pastina-con-uovo/header.jpeg "frangipani © Erica")

**Pastina con l'Uovo** un piatto con ingredienti poveri da dispensa che troviamo sempre in casa. Un piatto dal gusto confortevole. Un piatto che mi accompagna da sempre. Un piatto che sa di casa...

Dovete sapere che nella mia famiglia, da parte di mia Mamma, siamo grandissimi mangiatori di pastina o meglio di brodo. Sono riuscita a trasmettere questa cosa anche a mio figlio, mia figlia invece non è tanto brodosa, come non lo è mio marito. Quando faccio la pastina infatti ci dividiamo in due: mio figlio ed io tantissimo brodo, mia figlia e mio marito meno brodo c'è, meglio è!
<br />
Questo è un piatto che faccio molto spesso, soprattutto quando non so cosa cucinare. In dispensa ho sempre aglio, patate, carote, uova, parmigiano e pastina e in congelatore c'è sempre un sacchettino con del sedano già tagliato. Quindi è un piatto che posso fare praticamente sempre. Lo preparo più che altro in inverno quando ho bisogno di qualcosa di caldo e confortevole e i bimbi lo adorano! L'aglio in questo piatto è indispensabile, non lo sostituite con la cipolla perché cambierà completamente il gusto del piatto. Va messo lo spicchio intero e poi tolto. Il tocco finale lo si da con il parmigiano grattugiato, senza non è la stessa cosa!

Finito Febbraio, finito anche l'inverno? Lo spero proprio... Abbiamo già avuto qualche assaggio di primavera. Singole giornate che si poteva stare fuori solo in pullover. Meraviglioso! In giardino stanno fiorendo i crochi e ci sono tantissimi bulbi che non vedo l'ora di vedere cosa sboccerà. In generale non vedo l'ora di vedere fiorire e germogliare tutto il giardino, quest'anno sarà tutto una sorpresa...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Pastina con l'Uovo</span>
      <span itemprop="recipeCategory" style="display:none;">Salato</span>
      <img itemprop="image" style="display:none;" class="ignore-gallery-item" src="../2025-02-26-pastina-con-uovo/header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Pastina con l'Uovo, un piatto con ingredienti poveri da dispensa che troviamo sempre in casa, dal gusto confortevole.</span>
      <div class="ingredients-title">Ingredienti</div>
      <table>
        <tbody>
          <tr itemprop="recipeIngredient">
            <td>1</td>
            <td>spicchio d'aglio</td>
          </tr>
          <tr itemprop="recipeIngredient">
            <td>1-2</td>
            <td>carote</td>
          </tr>
          <tr itemprop="recipeIngredient">
            <td>1</td>
            <td>patata medio-grande</td>
          </tr>
          <tr itemprop="recipeIngredient">
            <td>1</td>
            <td>gambo di sedano</td>    
          </tr>
          <tr itemprop="recipeIngredient">
            <td>16 cucchiai</td>
            <td>pastina</td> 
          </tr>
          <tr itemprop="recipeIngredient">
            <td>3-4</td>
            <td>uova</td>
          </tr>
          <tr itemprop="recipeIngredient">
            <td>qb</td>
            <td>parmigiano grattugiato</td> 
          </tr>
          <tr itemprop="recipeIngredient">
            <td>qb</td>
            <td>olio evo</td>
           </tr>
          <tr itemprop="recipeIngredient">
            <td>qb</td>
            <td>sale</td>  
          </tr>
        </tbody>
      </table>
      <br></br>
      <i class="pull-right" style="font-size: 80%;">per 4 persone</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Pelate e lavate le carote e le patate, pulite il sedano (io metto anche le foglie), poi tagliate tutto a dadini piccolini. In una casseruola mettete un bel filo d'olio, lo spicchio d'aglio e una spolverata di sale. Fate soffriggere l'aglio, poi aggiungete le verdure a dadini e fate soffriggere per qualche minutino. A questo punto aggiungete acqua quanto basta per poi cuocere la pastina, regolatevi voi con la quantità di brodo che vi piace. Fate bollire per 20min circa o finché tutte le verdure non saranno cotte.
![](../2025-02-26-pastina-con-uovo/pentola.jpeg "frangipani © Erica")

Controllate se c'è ancora abbastanza brodo, altrimenti aggiungetene ancora, togliete l'aglio, calate la pastina e aggiustate di sale. Aprite le uova in una coppetta, aggiungete un pizzico di sale e sbattetele leggermente. Quando la pastina sarà quasi cotta, versate le uova sbattute direttamente nella pentola e mescolate subito per stracciare bene le uova e formare una specie di stracciatella. Spegnete il fornello e aggiungete il parmigiano grattugiato. Servite ben caldo...
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2025-02-26-pastina-con-uovo/risultato1.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2025-02-26-pastina-con-uovo/risultato2.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2025-02-26-pastina-con-uovo/risultato3.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2025-02-26-pastina-con-uovo/risultato4.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2025-02-26-pastina-con-uovo/risultato5.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2025-02-26-pastina-con-uovo/risultato6.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2025-02-26-pastina-con-uovo/risultato7.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2025-02-26-pastina-con-uovo/risultato8.jpeg" alt="" title="frangipani © Erica" />
    <div style="clear: both;"></div>
  </div>
</p>

<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="../2025-02-26-pastina-con-uovo/risultato9.jpeg" alt="" title="frangipani © Erica" />
    <img style="float: left; width: 49%; margin-left: 1%" src="../2025-02-26-pastina-con-uovo/risultato10.jpeg" alt="" title="frangipani © Erica" />
    <div style="clear: both;"></div>
  </div>
</p>

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>