---
title: "Consiglio Green Numero 1: Comprare frutta e verdura di stagione e senza plastica"
date: 2019-09-06
tags:
- consigli green
- plasticfree
categories:
- "Z_Ambiente"
- "Consigli Green"
label: 2019-09-06-consiglio-1
lang: it
---
![](header.jpeg "frangipani © Erica")

<h3>
  <font color="grey">
  </font> Perché dovrei farlo?
</h3>

Comprare frutta e verdura di stagione e senza plastica, questo è il mio primo Consiglio Green! Inizio, secondo me, con il consiglio più facile da applicare. Purtroppo la frutta e la verdura molto spesso vengono vendute con imballaggi inutili ed esagerati! Perché impacchettare i cetrioli nella plastica, solo per mettere il bollino bio? Perché mettere 4 mele in un cartone per poi ricoprire il tutto con metri e metri di pellicola? Perché vendere la melagrana già sgranata in un contenitore di plastica per metà vuoto? Potrei continuare, ma penso abbiate capito il concetto... Un conto è la montagna di spazzatura che poi ci si ritrova in casa, ma anche la questione salutistica non è da sottovalutare! Ormai sappiamo tutti che la plastica a contatto con gli alimenti non fa bene... Dunque proviamo ad evitarla, no? 

L'altra questione è che purtroppo nei supermercati troviamo tutto, tutto l'anno. Perché comprare le fragole a Febbraio? Perché comprare in inverno melanzane e peperoni, che vengono da lontano? Tanto non sanno di niente. Perché comprare l'uva che viene dall'africa? Non possiamo aspettare che arrivi la nostra uva che è molto più buona? Madre Natura sa di cosa abbiamo bisogno ed è proprio quello che ci fa trovare in quel momento vicino a noi...
![](green1.jpeg "frangipani © Erica")

<h3>
	<font color="grey">
	</font> Come fare?
</h3>

In realtà è facilissimo... Compratevi dei sacchettini di stoffa e metteteli in borsa. Non pesano niente. Quando andate a comprare frutta e verdura usate quei sacchettini, senza prendere i sacchettini di plastica. I miei li ho comprati tanto tempo fa al supermercato, ormai qui in Svizzera si trovano dappertutto. In Italia so che la cosa è leggermente più complicata, per una questione di igene, dicono. Dunque, due sono le cose: o ve ne fregate e usate lo stesso i sacchettini di stoffa o andate al mercato. Io da un po' preferisco andare al mercato, perché li la plastica è molto meno presente. Do i sacchettini ai contadini, loro li riepiono e alla fine, molto spesso, mi fanno pure lo sconticino per togliere il peso dei sacchetti che in realtà è pari a 0. Poi è ovvio che i frutti di bosco non si possono vendere sfusi, ma in questo caso preferite la scatolina di cartone a quella di plastica. Un'altra cosa comodissima che mi porto sempre quando vado al mercato, è la mia amata borsa in vimini. L'avevo presa anni fa, in realtà la uso anche come borsa mare. Ma, siccome noi vediamo il mare una volta all'anno, la uso il resto dell'anno per il mercato. È leggerissima, ha la forma perfetta per non schiacciare tutto ed è pure bella!
<p>
  <div style="width: 100%; margin-bottom: ">
    <img style="float: left; width: 49%; margin-right: 1%" src="green2.jpeg" alt="" title="frangipani © Erica" />
    <img style="float: left; width: 49%; margin-left: 1%" src="green3.jpeg" alt="" title="frangipani © Erica" />
    <div style="clear: both"></div>
  </div>
</p>

Ecco, dopo i consigli come evitare la plastica c'è un'altra cosa importante... Seguire la stagione di frutta e verdura! Se vogliamo mangiare cose buone, è giusto comprare quello che cresce in questo momento. Lo so che questa cosa in inverno è difficilissima, anche io faccio molta fatica. Ma provarci ne vale la pena. E se ogni tanto sgarriamo, non succede nulla! Ma dovrebbe rimanere un'eccezione. Abbiamo la possibilità di fare o comprare le conserve. Queste sono le mie <a href="https://frangipani.raiano.ch/it/categories/Dolce/Conserve/" target="_blank">conserve dolci</a> e queste le <a href="https://frangipani.raiano.ch/it/categories/Salato/Conserve/" target="_blank">conserve salate</a>... Nel web trovate anche tante tabelle con la frutta e verdura di stagione. Vi consiglio di guardarla di tanto in tanto, col tempo saprete e memoria cosa trovare quando... E al mercato è molto più facile trovare prevalentemente cose di stagione!
<p>
  <div style="width: 100%; margin-bottom: ">
    <img style="float: left; width: 49%; margin-right: 1%" src="green4.jpeg" alt="" title="frangipani © Erica" />
    <img style="float: left; width: 49%; margin-left: 1%" src="green5.jpeg" alt="" title="frangipani © Erica" />
    <div style="clear: both"></div>
  </div>
</p>

<h3>
  <font color="grey">
  </font> E se sgarro?
</h3>

Nessuno è perfetto e nessuno si aspetta una spesa perfetta completamente senza plastica e al 100% di stagione! Aiutare l'ambiente non vuol dire farlo alla perfezione, ma metterci impegno e volontà. Se ogni uno di noi fa qualcosa, anche solo un sacchettino in meno, sommando fa tanto. Anche io ogni tanto compro le banane, i litchis, l'avocado che vengono da lontano, ma non ogni settimana. Vivendo in Svizzera ci sono molte cose che qui non crescono, come tutti gli agrumi, le pesche, la melagrana, l'anguria, i kaki... e non vorremmo rinunciarci, ma li compriamo solo quando è stagione! Portiamo anche i nostri figli a fare la spesa e spieghiamo loro che le fragole in inverno non si comprano perché crescono in primavera... Portiamoli al mercato perché li è molto più bello fare la spesa, più rilassante... Facciamogli vedere quanto ci vuole per far crescere una piantina di pomodori e che bisogna prendersene cura per avere un buon raccolto. Impareranno ad apprezzare il lavoro dei contadini e magari tramanderanno questo insegnamento anche ai loro figli...
![](green6.jpeg "frangipani © Erica")

<h4>Grazie per l'aiuto...
  <font color="green">
    <i class="fa fa-smile-o"></i>
  </font>
</h4>
