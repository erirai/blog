---
title: "Torta Soffice alle Mele"
date: 2019-02-19
tags:
- mele
- torta
- dolci
categories:
- Dolce
- Torte
label: 2019-02-19-torta-soffice-alle-mele
lang: it
---
![](header.jpeg "frangipani © Erica")

**Torta Soffice alle Mele** alta, soffice e piena piena di mele! Gusto delicato e consistenza scioglievole. Una torta semplice e facile che mette d'accordo tutti... Non vi piacciono le mele? Che problema c'è! Le sostituite con altra frutta come le pere, i frutti di bosco, le pesche o con <a href="https://frangipani.raiano.ch/2016-09-16-torta-soffice-con-gocce-di-cioccolato/" target="_blank">le gocce di cioccolato</a> o la frutta secca... Aggiungete anche spezie o aromi, come vedete è molto versatile! Questo autunno e inverno le mele e le pere sono favolose, infatti ne stiamo mangiando tantissime. Al momento non c'è tantissima scelta: mele, pere e arance. Basta! Quindi ci arrangiamo con quello che riusciamo a trovare...

Comunque, oggi si riparte dopo due settimane di vacanze. Si ritorna nel mood svegliarsi con la sveglia, vai di fretta la mattina, 100 appuntamenti, accompagna i bimbi a destra e a sinistra ecc ecc. Ma per fortuna c'è il sole, questo meraviglioso sole che finalmente è tornato! È impressionante quanto faccia bene il sole... In inverno cado in una specie di letargo (alias buco nero), non sopporto il freddo, la poca luce e le giornate corte. Gli ultimi giorni sono stati meravigliosi! Tanto sole già di mattina appena svegli, le temperature si sono alzate anche se l'aria è ancora fresca e le giornate iniziano ad allungarsi... Mi godo ogni attimo, pur sapendo che siamo ancora a febbraio in pieno inverno. Na neve potrebbe tornare da un momento all'altro. Inizia anche a tornare l'energia, infatti siamo riusciti a fare un sacco di cose:
- ho smistato l'armadio dei piccoli e quello mio e ho fatto un sacco di posto
- ho pulito il giardino
- siamo stati al mercato
- ho iniziato a riorganizzare la cucina rendendola più "green"
- abbiamo ordinato una cosa per un piccolo progetto sempre per la cucina
- abbiamo giocato, disegnato e pitturato
- abbiamo iniziato un nuovo Puzzle da 1000 pezzi che piace tanto a Gaia
- ho comprato l'occorrente per iniziare un Bullet Journal

Ecco, non male direi! Adesso mi resta smistare l'armadione con le giacche e le scarpe e la cantina (orrore!)... Ma io sono comunque già pronta per la primavera, eh!


<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Torta Soffice alle Mele</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Torta Soffice alle Mele alta, soffice e piena piena di mele! Gusto delicato e consistenza scioglievole. Una torta semplice e facile che mette d'accordo tutti.</span>
      <div class="ingredients-title">Ingredienti</div>
      <table>
        <tbody>
          <tr itemprop="recipeIngredient">
            <td>3</td>
            <td>uova</td>
          </tr>
          <tr itemprop="recipeIngredient">
            <td>170gr</td>
            <td>zucchero</td>
          </tr>
          <tr itemprop="recipeIngredient">
            <td>qb</td>
            <td>vaniglia</td>
          </tr>
          <tr itemprop="recipeIngredient">
            <td>1 pizzico</td>
            <td>sale</td>
          </tr>
          <tr itemprop="recipeIngredient">
            <td>150gr</td>
            <td>latte</td>
          </tr>
          <tr itemprop="recipeIngredient">
            <td>120gr</td>
            <td>olio di semi</td>
          </tr>
          <tr itemprop="recipeIngredient">
            <td>250gr</td>
            <td>farina</td>
          </tr>
          <tr itemprop="recipeIngredient">
            <td>1/2 bustina</td>
            <td>lievito per dolci</td>        
          </tr>
          <tr itemprop="recipeIngredient">
            <td>2-3</td>
            <td>mele</td>
          </tr>
          <tr itemprop="recipeIngredient">
            <td>qb</td>
            <td>granella di zucchero</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera da 18-24cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete le uova, lo zucchero, la vaniglia ed il sale nella planetaria e montate finché avrete un composto chiaro e spumoso. Sempre mescolando aggiungete l'olio ed il latte a filo, poi aggiungete la farina ed il lievito entrambi setacciati. A questo punto aggiungete le mele pelate e tagliate a cubetti piccolini, lasciandone da parte un pochettino. Mescolate a mano e versate il composto in una teglia a cerniera imburrata ed infarinata (io ho usato una da 18cm, per questo è così alta). Distribuite sulla superficie il resto delle mele e un po' di granella di zucchero.
![](teglia.jpeg "frangipani © Erica")

Infornate la torta nel forno preriscaldato a 180°C statico per 50-60min circa, mi raccomando fate la prova stecchino. Più piccola è la teglia, più lungo sarà il tempo di cottura...
![](risultato1.jpeg "frangipani © Erica")

![](risultato2.jpeg "frangipani © Erica")

![](risultato3.jpeg "frangipani © Erica")

![](risultato4.jpeg "frangipani © Erica")

![](risultato5.jpeg "frangipani © Erica")

![](risultato6.jpeg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
