---
title: "Pane farcito con Parmigiana di Melanzane"
date: 2019-08-29
tags:
- lievitati
- estate
- melanzane
categories:
- Salato
- Panificati
label: 2019-08-29-pane-farcito-con-parmigiana-di-melanzane
lang: it
---
![](header.jpeg "frangipani © Erica")

> Ciao ciao Agosto...

**Pane farcito con Parmigiana di Melanzane**, una ricetta che vi risolverà un sacco di problemi! Meraviglioso da portare ad un picnic, per un buffet, per un viaggio e perché no, anche come contorno. Secondo me, la parmigiana di melanzane mangiata in un panino è la fine del mondo. Preparandola già nel pane è ancora più buona, perché il pane prende tutto il gusto della parmigiana. Mamma quanto era buona! Le melanzane io le ho cotte al forno, ma ovviamante le potete anche friggere. Beh che dirvi... Agosto sta finendo, domenica sarà già il 1° settembre. Mi piace settembre! E poi zucché a gogò, olé...

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Pane farcito con Parmigiana di Melanzane</span>
      <span itemprop="recipeCategory" style="display:none;">Salato</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Pane farcito con Parmigiana di Melanzane. Una ricetta che vi risolverà un sacco di problemi! Meraviglioso da portare ad un picnic, per un buffet, per un viaggio e perché no, anche come contorno.</span>
      <div class="ingredients-title">Ingredienti</div>
      <table>
        <tbody>
          <tr>          
            <td colspan="2"><b>Impasto per pane</b></td>
          </tr>      
          <tr itemprop="recipeIngredient">
            <td>500gr</td>
            <td>farina</td>
          </tr>
          <tr itemprop="recipeIngredient">
            <td>2 cucchiaini</td>
            <td>sale</td>
          </tr>
          <tr itemprop="recipeIngredient">
            <td>250ml</td>
            <td>acqua</td>
          </tr>
          <tr itemprop="recipeIngredient">
            <td>1gr</td>
            <td>lievito fresco</td>
          </tr>
          <tr style="height: 15px;"></tr>
          <tr>          
            <td colspan="2"><b>Parmigiana di Melanzane</b></td>
          </tr>
          <tr itemprop="recipeIngredient">
            <td>2</td>
            <td>melanzane nere grandi</td>
          </tr>
          <tr itemprop="recipeIngredient">
            <td>1 bottiglia (ca. 700gr)</td>
            <td>passata di pomodoro</td>
          </tr>
          <tr itemprop="recipeIngredient">
            <td>1</td>
            <td>cipolla piccolina</td>
          </tr>
          <tr itemprop="recipeIngredient">
            <td>qb</td>
            <td>olio evo</td>
          </tr>
          <tr itemprop="recipeIngredient">
            <td>qb</td>
            <td>sale</td>
          </tr>
          <tr itemprop="recipeIngredient">
            <td>ca. 300gr</td>
            <td>mozzarella</td>
          </tr>
          <tr itemprop="recipeIngredient">
            <td>qb</td>
            <td>parmigiano grattugiato</td>
          </tr>
          <tr itemprop="recipeIngredient">
            <td>qb</td>
            <td>basilico fresco</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera da 24cm</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Mettete la farina ed il sale nella planetaria. Fate sciogliere il lievito nell'acqua tiepida, poi versatela nella farina, mescolate un attimo e fate impastare il tutto finché l'impasto non si staccherà dalle pareti della ciotola. Fate lievitare per 8 ore o per tutta la notte. Ovviamente se non avete tutto questo tempo, aumentate le dosi del lievito. 

Vi consiglio di preparare la salsa al pomodoro il giorno prima, così risulterà più densa. Dunque, fate soffriggere la cipolla tagliata finemente con un po' di olio ed un pizzico di sale, aggiungete la passata di pomodoro, un pochettino d'acqua e qualche foglia di basilico e fate andare a tempertura bassa finché si sarà addensato. Alla fine salate e tenete in frigo fino al giorno dopo.

Lavate le melanzane e tagliatele a fettine sottili da ca. 5mm. Coprite una leccarda con della carta forno, mettete un filo d'olio e fate uno strato di melanzane. Salatele e mettete un filo d'olio. Cuocete le melanzane nel forno preriscaldato a 190°C ventilato per 15min, a metà cottura giratele e salate di nuovo. Ovviamente potete anche friggerle.
![](farcia.jpeg "frangipani © Erica")

Passato il tempo della lievitazione, prendete l'impasto e dividetelo in due parti, una leggermente più grande dell'altra. Prendete la parte più grande e stendetela con le mani formando un disco, aiutatevi con un po' di farina. Ricoprite una teglia a cerniera da 24cm (con della carta forno sulla base) con l'impasto steso, alzando bene i bordi. Adesso iniziate ad assemblare la parmigiana sopra l'impasto: mettete prima uno strato di melanzane, poi salsa al pomodoro, mozzarella, parmigiano, basilico fresco e di nuovo melanzane, poi salsa ecc. Continuate finché avrete finito tutte le melanzane.
![](farcire.jpeg "frangipani © Erica")

A questo punto stendete l'impasto rimasto formando un disco. Appoggiatelo sulle melanzane e sigillate bene i bordi. Fate un buchino al centro e fate lievitare per un'oretta.
![](teglia.jpeg "frangipani © Erica")

Infornate il pane farcito con parmigiana di melanzane nel forno preriscaldato a 200°C statico per mezz'oretta o almeno finché avrà un bel colorito. Aspettate un attimino, togliete l'anello esterno e fate intiepidire il tutto prima di tagliarlo.
![](risultato1.jpeg "frangipani © Erica")

![](risultato2.jpeg "frangipani © Erica")

![](risultato3.jpeg "frangipani © Erica")

![](risultato4.jpeg "frangipani © Erica")

![](risultato5.jpeg "frangipani © Erica")

![](risultato6.jpeg "frangipani © Erica")

![](risultato7.jpeg "frangipani © Erica")

![](risultato8.jpeg "frangipani © Erica")

![](risultato9.jpeg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>