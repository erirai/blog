---
title: "Consiglio Green Numero 4: Consigli per un Natale più green e sostenibile"
date: 2019-12-06
tags:
- consigli green
- plasticfree
- no waste
categories:
- "Z_Ambiente"
- "Consigli Green"
label: 2019-12-06-consiglio-4
lang: it
---
![](header.jpeg "frangipani © Erica")

<h3>
  <font color="grey">
  </font> Perché dovrei farlo?
</h3>

Oggi vorrei condividere con voi dei CONSIGLI PER UN NATALE PIÙ GREEN E SOSTENIBILE. Purtroppo Natale è diventato la festa dei regali. Io amo fare i regali, ma negli ultimi anni ho ridotto parecchio! Ridotto, nel senso che non vado più a comprare regali per tutti, ma cerco di preparare dei regali fatti in casa. È molto meno stressante. Perché sinceramente non piace a nessuno andare in cerca di regali a Dicembre, quando i negozi sono sempre pieni zeppi. Che poi ormai abbiamo già tutto e fare regali è diventata un'impresa impossibile. Per questo motivo, la probabilità di fare o ricevere un regalo poco utile è molto alta.
<br />
Fortunatamente però, il Natale non è fatto solo di regali. C'è tanto buon cibo condiviso con le persone a cui vogliamo bene e anche qui purtroppo ci sono tante trappole poco green. Iniziando con la frutta e verdura fuori stagione che viene importata da non so dove. Dobbiamo avere a disposizione tutto, sempre!
![](green14.jpeg "frangipani © Erica")

<h3>
	<font color="grey">
	</font> 5 consigli per un Natale più green e sostenibile
</h3>

**1. Fare regali solo a chi vogliamo farli veramente**
<br />
Non c'è bisogno di fare un regalo a tutte le persone che conosciamo. Scegliamo bene a chi fare i regali, parliamo con gli adulti e mettiamoci d'accordo di non farci più regali. Possiamo mandare delle cartoline con gli auguri di Natale, questo fa sempre piacere. Nella mia famiglia, ci mettiamo insieme e ognuno sorteggia la persona che riceverà il regalo e ci mettiamo d'accordo anche sul costo massimo del regalo. Dunque, siamo in sette, ogni persona fa e riceve un regalo. In questo modo io non devo fare 6 regali e non riceverò 6 regali (che forse non mi servono). Ognuno si dedica ad una sola persona e si potrà godere il regalo ricevuto/desiderato. I bambini ovviamente sono esclusi da questo gioco (ma anche con i bambini non c'è assolutamente bisogno di esagerare). E non dimentichiamo, che possiamo tranquillamente chiedere se la persona ha bisogno di qualcosa...

**2. Preferire regali fatti in casa**
<br />
Ormai preferisco in gran lunga preparare regali fatti in casa. Tantissime cose le possiamo preparare già in estate, quando la natura abbonda. Ecco alcune cose facili da preparare:
<br />
<a href="https://frangipani.raiano.ch/2015-07-12-sale-alle-erbe/" target="_blank">Sale alle Erbe</a>
<br />
<a href="https://frangipani.raiano.ch/2019-12-12-preparato-per-cioccolata-calda-da-regalare/" target="_blank">Preparato per Cioccolata Calda</a>
<br />
<a href="https://frangipani.raiano.ch/tags/marmellata/" target="_blank">Marmellate e Confetture</a>
<br />
<a href="https://frangipani.raiano.ch/it/categories/Dolce/Biscotti/" target="_blank">Biscotti</a>
<br />
<a href="https://frangipani.raiano.ch/2015-12-12-te-natalizio/" target="_blank">Té Natalizio</a>
<br />
<a href="https://frangipani.raiano.ch/2015-12-13-cioccolata-calda-fatta-in-casa/" target="_blank">Cioccolata Calda</a>
<p>
  <div style="width: 100%; margin-bottom: 0">
    <img style="float: left; width: 32%; margin-right: 1%;" src="green1.jpeg" alt="" title="frangipani © Erica" />
    <img style="float: left; width: 32%; margin-right: 1%; margin-left: 1%;" src="green2.jpeg" alt="" title="frangipani © Erica" />
    <img style="float: left; width: 32%; margin-left: 1%;" src="green3.jpeg" alt="" title="frangipani © Erica" />
    <div style="clear: both"></div>
  </div>
</p>
<p>
  <div style="width: 100%; margin-bottom: 0">
    <img style="float: left; width: 32%; margin-right: 1%;" src="green4.jpeg" alt="" title="frangipani © Erica" />
    <img style="float: left; width: 32%; margin-right: 1%; margin-left: 1%;" src="green5.jpeg" alt="" title="frangipani © Erica" />
    <img style="float: left; width: 32%; margin-left: 1%;" src="green6.jpeg" alt="" title="frangipani © Erica" />
    <div style="clear: both"></div>
  </div>
</p>

**3. Regalare il nostro tempo**
<br />
Regaliamo il nostro tempo, perché è la cosa più preziosa che abbiamo. Invitiamo la nostra amica o il nostro amico al cinema o a cena fuori. Non dobbiamo inivitare tutti per forza a dicembre, l'anno ha 12 mesi! Anche dei Workshop possono essere molto divertenti o semplicemente un pomeriggio passato alle acque termali... È ovvio che non possiamo fare questo con tutti, ma almeno con le persone speciali si può!

**4. Scegliere un packaging ecologico**
<br />
La prima regola in questo caso è: utilizziamo quello che abbiamo in casa. Sia i rotoli di carta da regalo, ma anche la carta o i nastri riciclati. Finiamo la carta e i nastri che già abbiamo in casa. Scegliamo dei packaging alternativi, come la carta dei giornali o dei libri vecchi, della stoffa o addirittura dei teli cerati da utilizzare poi in cucina. Scegliamo nastri di stoffa o spago e se dobbiamo comprare della carta regalo, vi consiglio di prendere la carta da regalo kraft (quella marroncina grezza diciamo). Questa carta è super versatile e quindi adatta ad ogni occasione. Con un po' di pittura, dei timbri o stampi e rametti e bacche, possiamo trasformare della carta "noiosa" in qualcosa di molto bello.
![](green13.jpeg "frangipani © Erica")

**5. Scegliere un menù natalizio di stagione**
<br />
Quando pensiamo al menù di Natale, cerchiamo di scegliere ingredienti di stagione e possibilmente regionali. Evitiamo di fare la Caponata di Melanzane, ma scegliamo p.e. un contorno con la zucca o del cavolo rosso.
<br />
Se facciamo un dolce, usiamo mele, arance o mandarini e non le fragole. Se proprio non riusciamo a farne a meno, prendiamo quelli congelati.
<br />
Ovviamente sarebbe bello anche un Natale vegetariano senza carne ne pesce, ma questa è una scelta personale che ogni uno deve fare.
<br />
Evitiamo anche di buttare il cibo. Non dobbiamo esagerare con il mangiare, che tanto cuciniamo sempre troppo. Distribuiamo gli avanzi!

<h3>
  <font color="grey">
  </font> E se sgarro?
</h3>

È molto difficile cambiare le nostre abitudini in un giorno, ma è importante fare un primo (piccolo) passo. Iniziate, per esempio, non comprando carta da regalo nuova quest'anno e finite quello che avete in casa. Prossimo anno potreste preparare dei regali fatti in casa, già in estate o pensate a cosa potreste intraprendere insieme ai vostri amici. Parlate con gli adulti e mettetevi d'accordo di non regalarvi più niente a Natale. Non è per cattiveria, anzi, farete un favore ad entrambi. Fate il giochino con il sorteggio per diminuire il numero di regali da fare e dedicarvi ad una sola persona...
<br />
Quanto riguarda il menù di Natale, se non riuscite a fare tutto il menù con ingredienti di stagione, iniziate almeno con una portata.
<p>
  <div style="width: 100%; margin-bottom: 0">
    <img style="float: left; width: 32%; margin-right: 1%;" src="green7.jpeg" alt="" title="frangipani © Erica" />
    <img style="float: left; width: 32%; margin-right: 1%; margin-left: 1%;" src="green8.jpeg" alt="" title="frangipani © Erica" />
    <img style="float: left; width: 32%; margin-left: 1%;" src="green9.jpeg" alt="" title="frangipani © Erica" />
    <div style="clear: both"></div>
  </div>
</p>
<p>
  <div style="width: 100%; margin-bottom: 0">
    <img style="float: left; width: 32%; margin-right: 1%;" src="green10.jpeg" alt="" title="frangipani © Erica" />
    <img style="float: left; width: 32%; margin-right: 1%; margin-left: 1%;" src="green11.jpeg" alt="" title="frangipani © Erica" />
    <img style="float: left; width: 32%; margin-left: 1%;" src="green12.jpeg" alt="" title="frangipani © Erica" />
    <div style="clear: both"></div>
  </div>
</p>

<h4>Grazie per l'aiuto...
  <font color="green">
    <i class="fa fa-smile-o"></i>
  </font>
</h4>
