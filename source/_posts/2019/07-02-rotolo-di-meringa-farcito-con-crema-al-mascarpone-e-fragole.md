---
title: "Rotolo di Meringa farcito con Crema al Mascarpone e Fragole"
date: 2019-07-02
tags:
- fragole
- estate
- glutenfree
categories:
- Dolce
- "Dolci al cucchiaio, Gelati..."
label: 2019-07-02-rotolo-di-meringa-farcito-con-crema-al-mascarpone-e-fragole
lang: it
---
![](header.jpeg "frangipani © Erica")

> Benvenuto Luglio!

**Rotolo di Meringa farcito con Crema al Mascarpone e Fragole**, una nuvoletta leggera e fresca perfetta per queste belle giornate di caldo. Questo è uno di quei dolci che si mangia volentieri anche con 40°C all'ombra perché va mangiato freddo da frigo e anche subito! Ho farcito questo rotolo di meringa con una Chantilly al Mascarpone per evitare altre uova che avrebbero appesantito inutilmente il tutto. E le fragole! Andrebbero benissimo anche i lamponi... Ci credete se vi dico che non avevo mai fatto la meringa? Boh, non lo so, pensavo sempre che sapesse troppo di uova, che fosse dura, cose così. Poi però ho provato la Pavlova di mia sorella e ciao, apriti cielo! Ma quanto è buona?! E perché non la avevo mai provata prima?! Eh?! Mmà, i misteri della vita di Erica... Per questa ricetta ho preso spunto dal giornalino Sweet Dreams, meraviglioso! 

Sono in pieno mood estivo! Settimana scorsa ha fatto un caldo da sogno... Forse non lo sapete, ma io amo il caldo! Probabilmente, nella mia ultima vita ero un rettile che viveva nel deserto... Mentre altri sudano fino a gocciolare, io me ne sto beata al sole, felice e contenta! No, non sono stata geneticamente programmata per il freddo, io sono nata per stare sotto il sole, al caldo. Punto.

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Rotolo di Meringa farcito con Crema al Mascarpone e Fragole</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Rotolo di Meringa farcito con Crema al Mascarpone e Fragole, una nuvoletta leggera e fresca perfetta per queste belle giornate di caldo.</span>
      <div class="ingredients-title">Ingredienti</div>
      <table>
        <tbody>
          <tr>          
            <td colspan="2"><b>Meringa</b></td>
          </tr>      
          <tr itemprop="recipeIngredient">
            <td>3</td>
            <td>albumi di uova mediograndi</td>
          </tr>
          <tr itemprop="recipeIngredient">
            <td>190gr</td>
            <td>zucchero</td>
          </tr>
          <tr itemprop="recipeIngredient">
            <td>1 cucchiaino</td>
            <td>aceto bianco</td>
          </tr>
          <tr itemprop="recipeIngredient">
            <td>1 cucchiaino</td>
            <td>amido di mais</td>
          </tr>
          <tr itemprop="recipeIngredient">
            <td>1 pizzico</td>
            <td>sale</td>
          </tr>
          <tr style="height: 15px;"></tr>
          <tr>          
            <td colspan="2"><b>Chantilly al Mascarpone</b></td>
          </tr>
          <tr itemprop="recipeIngredient">
            <td>200gr</td>
            <td>Mascarpone</td>
          </tr>
          <tr itemprop="recipeIngredient">
            <td>200gr</td>
            <td>panna fresca</td>
          </tr>
          <tr itemprop="recipeIngredient">
            <td>40gr</td>
            <td>zucchero a velo</td>
          </tr>
          <tr itemprop="recipeIngredient">
            <td>1</td>
            <td>bacca di vaniglia</td>
          </tr>
          <tr itemprop="recipeIngredient">
            <td>qb</td>
            <td>scorza di limone</td>
          </tr>
          <tr itemprop="recipeIngredient">
            <td>300gr</td>
            <td>fragole</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per 8-10 pezzi</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Preparate la meringa: mettete gli albumi nella planetaria, aggiungete un pizzichino di sale e iniziate a montare. Aggiungete piano piano lo zucchero e continuate a montare il tutto per qualche minuto, finché la massa non diventerà bella lucida e ferma. A questo punto incorporate a mano prima l'aceto e poi l'amido di mais con un movimento dall'alto verso il basso.
![](meringa.jpeg "frangipani © Erica")

Preparate una leccarda coperta da un foglio di carta forno. Spalmate ai 4 angoli un pochettino di meringa per fare aderire la carta alla leccarda, poi spalmate la meringa formando uno strato uniforme da ca. 1.5cm.
![](teglia.jpeg "frangipani © Erica")

Infornate la meringa nel forno preriscaldato a 180°C statico per 12-15min, mi raccomando fate la prova stecchino, comunque non deve prendere troppo colore. Fate raffreddare completamente.
![](sfornata.jpeg "frangipani © Erica")

Dunque preparate la Chantilly al Mascarpone. Mescolate il Mascarpone con lo zucchero a velo, i semi della vaniglia e la scorza del limone. A questo punto prendete le fruste elettriche e aggiungete la panna a filo sempre mescolando. Quando vedrete che il composto sarà diventato bello fermo, potete finire. Lasciatela in frigo finché vi servirà. Lavate e tagliate le fragole a metà o in 4.

Mettete un foglio di carta forno pulito sulla meringa, poi giratela e delicatamente togliete il foglio di carta forno attaccato. Spalmate la Chantilly al Mascarpone sulla meringa lasciando un bordo di 2cm e distribuiteci sopra le fragole, lasciandone da parte qualcuna per la decorazione.
![](farcito.jpeg "frangipani © Erica")

A questo punto iniziate ad arrotolare, anzi a piegare il rotolo aiutandovi con la carta forno. Coprite e lasciate in frigo per almeno due orette. Prima di servire il rotolo di meringa, decorate con le fragole rimaste e mangiatelo subito freddo da frigo.
![](risultato1.jpeg "frangipani © Erica")

![](risultato2.jpeg "frangipani © Erica")

![](risultato3.jpeg "frangipani © Erica")

![](risultato4.jpeg "frangipani © Erica")

![](risultato5.jpeg "frangipani © Erica")

![](risultato6.jpeg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>