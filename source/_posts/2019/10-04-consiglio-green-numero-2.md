---
title: "Consiglio Green Numero 2: Usare Tovaglioli di Stoffa"
date: 2019-10-04
tags:
- consigli green
- plasticfree
- no waste
categories:
- "Z_Ambiente"
- "Consigli Green"
label: 2019-10-04-consiglio-2
lang: it
---
![](header.jpeg "frangipani © Erica")

<h3>
  <font color="grey">
  </font> Perché dovrei farlo?
</h3>

USARE TOVAGLIOLI DI STOFFA, questo è il mio secondo Consiglio Green! Siamo abituati a usare i tovaglioli di carta o la carta da cucina, perché è comodo, basta buttarli dopo averli usati. Li buttiamo, anche se sono sporchi solo ad un angolino e questo è un grandissimo spreco! Il "no waste" non riguarda solo la plastica, ma in generale i rifiuti che produciamo. Sono sicura che tutti abbiamo in casa i tovaglioli di stoffa che usiamo solo per le occasioni speciali, quando abbiamo ospiti. Ma perché non li usiamo per tutti i giorni? Perché si sporcano? Beh, si lavano! Dov'è il problema?

Ma facciamo un piccolo calcolo con una famiglia di 4 persone. Calcoliamo con 3 pasti (colazione, pranzo e cena) al giorno. Dunque, per 4 persone servono 4 tovaglioli/fogli di carta per ogni pasto:
<br />
4x3=12 tovaglioli/fogli di carta al giorno 
<br />
12x365=4380 tovaglioli/fogli di carta all'anno
<br />
Facciamo una media di 80 fogli per un rotolo di carta, dunque 4380/80=54.75. Arrotondiamo e sono 55 rotoli di carta per una famiglia di 4 persone, all'anno. Un rotolo a settimana, senza calcolare la merenda o i fogli di carta che usiamo per pulire... Quindi, i rifiuti prodotti contengono 4380 fogli di carta, 55 rotoli di cartone e l'imballaggio in plastica. Se facciamo i calcoli con i tovaglioli, con una media di 50 tovaglioli per un pacco, dunque 4380/50=87.6. Arrotondiamo e sono 88 pacchi di tovaglioli di carta all'anno.
![](green1.jpeg "frangipani © Erica")

<h3>
	<font color="grey">
	</font> Come fare?
</h3>

Niente di più facile! Sostituite i tovaglioli di carta con quelli di stoffa. Li avete già in casa, rinchiusi in un cassetto e mai usati? Beh, questo è il momento giusto per usarli! Se avete della stoffa adatta e una macchina da cucire, potete comodamente anche farli voi. O altrimenti andate a comprarli. Penso che un unica spesa per 4 tovaglioli di stoffa, non sia niente a confronto con 55 rotoli di carta all'anno. 
![](green3.jpeg "frangipani © Erica")

Poi quando lavate, lavate anche i tovaglioli di stoffa. Magari comprate tovaglioli di colori scuri o con delle fantasie, così le macchie non si vedranno tanto. Ma anche se, non importa! Siamo in famiglia e le cose vanno usate. I miei bimbi con il sugo e con il pesto si sporcano tantissimo e i tovaglioli di stoffa sono ancora ben presentabili. 
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="green2.jpeg" alt="" title="frangipani © Erica" />
    <img style="float: left; width: 49%; margin-left: 1%" src="green5.jpeg" alt="" title="frangipani © Erica" />
    <div style="clear: both"></div>
  </div>
</p>

<h3>
  <font color="grey">
  </font> E se sgarro?
</h3>

Anche in questo caso: nessuno è perfetto! È già molto se iniziate a sostituire i tovaglioli di carta durante un solo pasto al giorno. Così facendo, avrete già ridotto di 1/3. Poi man mano continuate anche con gli altri pasti. Magari vi viene più facile, se non tenete il rotolo di carta da cucina a portata di mano...
<br />
Ovviamente non buttate via i tovaglioli di carta o la carta da cucina che già avete in casa, non si spreca nulla. Usate la carta da cucina con parsimonia, magari in certi casi va bene anche lo straccio bagnato. Tenetene in casa solo qualche rotolo, in certi casi è comunque molto utile. E i tovaglioli di carta usateli quando avete ospiti o per i compleanni...
![](green4.jpeg "frangipani © Erica")

<h4>Grazie per l'aiuto...
  <font color="green">
    <i class="fa-regular fa-face-smile"></i>
  </font>
</h4>
