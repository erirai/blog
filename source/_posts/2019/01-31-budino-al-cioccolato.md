---
title: "Budino al Cioccolato"
date: 2019-01-31
tags:
- cioccolato
- san valentino
- dolci al cucchiaio
- dolci
categories:
- Dolce
- "Dolci al cucchiaio, Gelati..."
label: 2019-01-31-budino-al-cioccolato
lang: it
---
![](header.jpeg "frangipani © Erica")

**Budino al Cioccolato**, un dolce al cucchiaio facile e veloce da poter preparare in anticipo o al momento, da gustare ancora bello caldo. Il Budino al Cioccolato è fatto con ingredienti che solitamente abbiamo in casa, quindi ottimo da fare per tutte le occasioni... Ha una consistenza cremosa che è una meraviglia, non è gelatinoso, ma morbido e setoso. Io sinceramente preferisco mangiarlo caldo appena fatto, ma quando si sforma e si vede la tipica forma del budino è anche una bella soddisfazione, diciamolo! Ho fatto sia la forma grande che le monoporzioni e ho decorato il tutto con della panna montata leggermente zuccherata (anche se non amo la panna montata, si lo so sono parecchio strana!). È da un po' che mi frulla in testa l'idea di fare il budino, ma non l'ho mai fatto perché ero convinta che all'interno ci fosse la gelatina o tante uova o che ci fosse bisogno di una cottura a Bagnomaria in forno, bo. Non so perché. Invece no! È facilissimo, a parte il fatto che finalmente ho potuto usare lo stampo per budino... Se non avete lo stampo per budino, va bene qualsiasi altro stampo che vi piace! Lo stampo da budino però porta con se un certo rischio... Dipende dallo stampo, potrebbe non staccarsi alla perfezione! Io per esempio, ho dovuto immergerlo nell'acqua calda un paio di volte per farlo staccare (anche se il mio stampo è antiaderente e lo avevo pure unto). Per chi non vuole correre nessun rischio, usate delle coppette e servitelo direttamente dentro la coppetta!

Gennaio finalmente è finito, che gioia. Manca solo Febbraio e l'inverno sarà passato! Domani ultimo giorno di asilo poi due settimane di vacanze. Le passeremo qui perché mio marito non può prendersi ferie (per un motivo super positivo che più in la vi racconterò).

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Budino al Cioccolato</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Budino al Cioccolato, un dolce al cucchiaio facile e veloce da poter preparare in anticipo o al momento, da gustare ancora bello caldo.</span>
      <div class="ingredients-title">Ingredienti</div>
      <table>
        <tbody>
          </tr>
          <tr itemprop="recipeIngredient">
            <td>225gr</td>
            <td>cioccolato fondente</td>
          </tr>
          <tr itemprop="recipeIngredient">
            <td>1l</td>
            <td>latte</td>
          </tr>
          <tr itemprop="recipeIngredient">
            <td>190gr</td>
            <td>burro</td>
          </tr>
          <tr itemprop="recipeIngredient">
            <td>200gr</td>
            <td>zucchero</td>
          </tr>
          <tr itemprop="recipeIngredient">
            <td>100gr</td>
            <td>farina</td>
          </tr>
          <tr itemprop="recipeIngredient">
            <td>1 cucchiaio raso</td>
            <td>cacao amaro in polvere</td>
          </tr>
          <tr itemprop="recipeIngredient">
            <td>1 pizzico</td>
            <td>sale</td>
          </tr>
        </tbody>
      </table>
      <br></br>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Tritate grossolanamente il cioccolato e mettete da parte. In un pentolino riscaldate il latte con un pizzico di sale. In una casseruola capiente fate sciogliere il burro, appena sarà sciolto aggiungete lo zucchero e amalgamate bene. A questo punto aggiungete anche il cioccolato e mescolate finché sarà completamente sciolto. A parte mischiate la farina con il cacao, poi setacciate e aggiungete poco alla volta al composto al cioccolato sempre mescolando.
![](cioccolato.jpeg "frangipani © Erica")

Adesso aggiungete tutto il latte in un colpo e sempre mescolando continuate la cottura finché il Budino non si sarà addensato, poi continuate la cottura a temperatura bassa per 2-3min. Versate il Budino al Cioccolato in uno stampo per budino (o altro) o nei stampini monoporzione precedentemente leggermente unti. Vanno bene anche delle coppette, senza poi doverle scaravoltare. 
![](teglia.jpeg "frangipani © Erica")

Fate raffreddare il Budino al Cioccolato a temperatura ambiente, poi mettete in frigo per qualche oretta, meglio per tutta la notte. Prima di servirlo scaravoltatelo su di un piatto da portata. Se non dovesse staccarsi, immergetelo con tutto lo stampo in acqua calda per qualche istante, ripetete finché si staccherà. Se gradite, decorate con della panna montata e/o frutta fresca. Naturalmente potete mangiare il budino anche caldo, appena fatto!
![](risultato1.jpeg "frangipani © Erica")

![](risultato2.jpeg "frangipani © Erica")

![](risultato3.jpeg "frangipani © Erica")

![](risultato4.jpeg "frangipani © Erica")

![](risultato5.jpeg "frangipani © Erica")

![](risultato6.jpeg "frangipani © Erica")

![](risultato7.jpeg "frangipani © Erica")

![](risultato8.jpeg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
