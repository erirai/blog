---
title: "Pancake alle Mele e Cannella"
date: 2019-10-18
tags:
- mele
- colazione
categories:
- Dolce
- Colazione
label: 2019-10-18-pancake-alle-mele
lang: it 
---
![](header.jpeg "frangipani © Erica")

> Buon 6. Compliblog Profumo di Frangipani

**Pancake alle Mele e Cannella**, fluffosi e profumati, perfetti per le colazioni autunnali! La ricetta dei Pancake è sempre la stessa, ma in questo caso ho aggiunto le mele e la cannella. Io aggiungo una fetta intera di mele, quasi fosse una frittella di mele. Di proposito non ho voluto grattugiare o tagliare a dadini le mele, perché di mattina i miei hanno fame e le cose devono andare alla svelta. È una ricetta che mi ronzava in testa già da tanto. Adoro i Pancake, adoro i dolci con le mele (qui trovate la ricetta dei <a href="https://frangipani.raiano.ch/2014-06-14-pancakes/" target="_blank">Pancake vegani</a> e dei <a href="https://frangipani.raiano.ch/2019-07-22-pancake-ai-mirtilli/" target="_blank">Pancake ai Mirtilli</a>) e adoro fare colazione! E per un evento speciale, ci vuole una colazione speciale ed oggi è un giorno speciale. Sì, oggi festeggiamo il 6. Compliblog del mio Blog "Profumo di Frangipani". No, non sono riuscita a fare una torta per festeggiare. Settimana scorsa siamo stati dallo zio di mio marito, che vive a Berlino. Lui vive li già da un paio di anni ed è un prete. L'ultima volta che siamo stati a Berlino, era nel 2007, quando lui diventò prete. Abbiamo visto Berlino a piedi, perché con la macchina è impossibile. In totale 55'000 passi, con i bimbi che sono stati bravissimi a camminare senza lamentarsi. Berlino è piena di cultura e storia, in ogni angolo trovi un edificio storico, pezzi del muro, qualcosa che racconta una storia... L'ultimo giorno, il marito della cugina di mio marito, ci ha portati a vedere la East Side Gallery. Lui ha vissuto il muro di prima persona, perché viveva nella parte est. Ci ha raccontato un paio di cose... Incredibili, assurde, interessanti, tristi, cose che noi oggi non possiamo neanche immaginarci. Berlino, una città grande! Piena di macchine, edifici grandi, una città viva, tanti clochard purtroppo, persone strane. Una città che ha molto da raccontare, una città da vedere!

6 anni fa il mio primo post. Oggi, per il mio 6. Compliblog, vi propongo la ricetta dei Pancake alle mele e cannella e niente torta, cosa che fino all'anno scorso non avrei fatto! <a href="https://frangipani.raiano.ch/2018-10-18-cream-tart-al-cacao/" target="_blank">L'anno scorso</a> scrivevo: "Quest'anno ho avuto spesso la sensazione di aver trascurato il Blog...". Oggi invece scrivo, che ho trovato il mio ritmo e che sto rendendo il mio Blog più personale, più mio. Ho aggiunto una nuova rubrica che si chiama "Aiutiamo l'Ambiente" con dei <a href="https://frangipani.raiano.ch/it/categories/Z-Ambiente/Consigli-Green/" target="_blank">Consigli Green</a> che pubblico ogni primo venerdì del mese (o secondo, se il primo è un giorno festivo). Ho intenzione di aggiungere anche dei consigli di Lifestyle, ma devo ancora pensarci bene. Sì, le ricette nuove sono diminuite, ma ho aggiunto altro e questo va bene! Per me va bene...
<br />
Grazie a voi che mi seguite, che rifate le mie ricette... GRAZIE DI CUORE!
<br />
Erica

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Pancake alle Mele e Cannella</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Pancake alle Mele e Cannella, fluffosi e profumati, perfetti per le colazioni autunnali!</span>
      <div class="ingredients-title">Ingredienti</div>
      <table>
        <tbody>
          <tr itemprop="recipeIngredient">
            <td>3</td>
            <td>uova</td>
          </tr>
          <tr itemprop="recipeIngredient">
            <td>20gr</td>
            <td>zucchero</td>
          </tr>
          <tr itemprop="recipeIngredient">
            <td>1 pizzico</td>
            <td>sale</td>
          </tr>
          <tr itemprop="recipeIngredient">
            <td>40gr</td>
            <td>burro fuso</td>
          </tr>
          <tr itemprop="recipeIngredient">
            <td>300gr</td>
            <td>latte</td>
          </tr>
          <tr itemprop="recipeIngredient">
            <td>190gr</td>
            <td>farina</td>
          </tr>
          <tr itemprop="recipeIngredient">
            <td>9gr</td>
            <td>lievito per dolci</td>  
          </tr>
          <tr itemprop="recipeIngredient">
            <td>1-2</td>
            <td>mele grandi</td> 
          </tr>
          <tr itemprop="recipeIngredient">
            <td>qb</td>
            <td>cannella</td> 
          </tr>
          <tr itemprop="recipeIngredient">
            <td>qb</td>
            <td>sciroppo d'acero</td>        
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 14 Pancake</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Separate gli albumi dai tuorli e iniziate a montare gli albumi con un pizzico di sale, poi aggiungete lo zucchero e continuate a montare finché gli albumi saranno belli sodi e fermi. In una coppa a parte, con la frusta a mano, sbattete i tuorli. Aggiungete il burro fuso tiepido ed il latte e continuate a mescolare finché il composto sarà bello chiaro. A questo punto aggiungete la farina ed il lievito setacciati e amalgamate bene. Per ultimo aggiungete con un movimento dall'alto verso il basso gli albumi, facendo attenzione a non farli smontare. Sbucciate le mele, tagliatele a fette sottili ed eliminate la parte centrale. Mettete le fette di mela in una coppa, aggiugete una spolverata di cannella e mescolate bene.
<p>
  <div style="width: 100%; margin-bottom: 0">
    <img style="float: left; width: 49%; margin-right: 1%" src="impasto.jpeg" alt="" title="frangipani © Erica" />
    <img style="float: left; width: 49%; margin-left: 1%" src="mele.jpeg" alt="" title="frangipani © Erica" />
    <div style="clear: both"></div>
  </div>
</p>

Riscaldate una padella leggermente unta, poi aggiungete un mestolino dell'impasto dei Pancake e mettete al centro una fetta di mela. Quando inizierà a fare dei buchini e la superficie a contatto con la padella avrà preso un bel colorito, potete girarli e finire la cottura anche dall'altra parte.
![](padella.jpeg "frangipani © Erica")

Continuate così finché avrete esaurito tutto l'impasto, ungendo di tanto in tanto la padella. Serviteli con tanto ma tanto sciroppo d'acero.
![](risultato1.jpeg "frangipani © Erica")

![](risultato2.jpeg "frangipani © Erica")

![](risultato3.jpeg "frangipani © Erica")

![](risultato4.jpeg "frangipani © Erica")

![](risultato5.jpeg "frangipani © Erica")

![](risultato6.jpeg "frangipani © Erica")

![](risultato7.jpeg "frangipani © Erica")

![](risultato8.jpeg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
