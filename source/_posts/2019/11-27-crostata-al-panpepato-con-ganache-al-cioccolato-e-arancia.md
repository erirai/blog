---
title: "Crostata al Panpepato con Ganache al Cioccolato e Arancia"
date: 2019-11-27
tags:
- dolci
- natale
- cioccolato
- crostata
- tarte
categories:
- Dolce
- "Crostate, Tartes..."
label: 2019-11-27-crostata-al-panpepato-con-ganache-al-cioccolato-e-arancia
lang: it 
---
![](header.jpeg "frangipani © Erica")

Crostata al Panpepato con Ganache al Cioccolato e Arancia per iniziare al meglio il periodo natalizio. Frolla e cioccolato, c'è bisogno di aggiungere altro? Con l'aggiunta delle spezie per Panpepato, questa crostata diventa mooolto natalizia e la scorza d'arancia nella Ganache ci sta benissimo. L'arancia dona quella freschezza che arrotonda il tutto! Ovviamente se non vi piace il Panpepato mettete pochissime spezie o non le mettete proprio, perché anche senza è comunque buona!
<br />
Dovete sapere che amo tantissimo le torte natalizie, quelle decorate sono una meraviglia, ma le faccio raramente perché in questo periodo mi dedico di più ai <a href="https://frangipani.raiano.ch/it/categories/Dolce/Biscotti/page/6//" target="_blank">biscotti</a>. Tra panettoni, cioccolatini e biscotti non riesco a preparare torte. Però ogni anno cerco qualche ispirazione e quest'anno ho visto <a href="https://www.lazycatkitchen.com/gingerbread-amaretto-chocolate-tart/" target="_blank">questa foto</a>. La foto mi è piaciuta tantissimo e leggendo il titolo della ricetta, ho pensato di fare questa Crostata al Panpepato con Ganache al Cioccolato e Arancia. Mi sono ispirata e l'ho resa mia... 

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients">
      <div class="ingredients-title">Ingredienti</div>
      <table>
        <tbody>
          <tr>          
            <td colspan="2"><b>Frolla al Panpepato</b></td>
          </tr>      
          <tr>
            <td>300g</td>
            <td>farina</td>
          </tr>
          <tr>
            <td>100gr</td>
            <td>zucchero a velo</td>
          </tr>
          <tr>
            <td>1 cucchiaio</td>
            <td>cacao amaro</td>
          </tr>
          <tr>
            <td>1 cucchiaino</td>
            <td>spezie per Panpepato</td>
          </tr>
          <tr>
            <td>1 pizzico</td>
            <td>sale</td>
          </tr>
          <tr>
            <td>150gr</td>
            <td>burro</td>  
          </tr>
          <tr>
            <td>1</td>
            <td>uovo</td>
          </tr>
          <tr style="height: 15px;"></tr>
          <tr>          
            <td colspan="2"><b>Ganache</b></td>
          </tr>
          <tr>
            <td>250ml</td>
            <td>panna fresca</td>
          </tr>
          <tr>
            <td>200gr</td>
            <td>cioccolato fondente</td>
          </tr>
          <tr>
            <td>qb</td>
            <td>scorza d'arancia bio</td>
          </tr>
        </tbody>
      </table>
      <br></br>
      <i class="pull-right" style="font-size: 80%;">per una tortiera da 22-24cm</i>
    </div>
  </div>
</div>


<h3>
  <font color="grey">
    <i class="fa fa-cogs"></i>
  </font> Preparazione
</h3>

Per la frolla mettete la farina, lo zucchero a velo, il cacao amaro, le spezie per Panpepato ed il sale in una coppa capiente e mescolate il tutto. Aggiungete il burro a cubetti e l'uovo e impastate il tutto velocemente finché avrete un panetto liscio ed omogeneo. Avvolgetelo con della pellicola e mettete in frigo almeno per un'oretta.
<br />
Passato il tempo necessario, prendete il panetto e stendetelo, aiutandovi con della farina, fino ad uno spessore di 3mm ca. Foderate la teglia rotonda da 22-24cm con la frolla, aggiustate bene i bordi e bucherellate bene la base. Per la cottura in bianco, fate aderire sulla frolla un foglio di carta forno, poi sopra la carta distribuite dei legumi secchi e infornate nel forno preriscaldato a 180°C ventilato per 20-25min. Passato questo tempo, togliete la carta ed i legumi e continuate la cottura per altri 10min ca o finché tutta la superficie avrà preso un bel colore e fate raffreddare bene. Con l'impasto avanzato potete fare dei biscotti da infornare sempre a 180°C ventilato per 8-10min.
![](frolla.jpeg "frangipani © Erica")

Adesso preparate la Ganache. Tritate tutto il cioccolato e mettetelo in una coppa. A parte riscaldate la panna con qualche scorzetta d'arancia e portatela quasi a bollore. Versate la panna direttamente sul cioccolato (eliminate la scorza), grattugiateci sopra della scorza d'arancia e poi mescolate finché il cioccolato sarà completamente sciolto. Fate raffreddare e rapprendere un pochettino.
![](ganache.jpeg "frangipani © Erica")

Versate la Ganache sul guscio di frolla e mettete la crostata in frigo finché la Ganache si sarà indurita. Decorate con i biscotti di Panpepato, qualche rametto e dei brillantini commestibili.
![](risultato1.jpeg "frangipani © Erica")

![](risultato2.jpeg "frangipani © Erica")

![](risultato3.jpeg "frangipani © Erica")

![](risultato4.jpeg "frangipani © Erica")

![](risultato5.jpeg "frangipani © Erica")

![](risultato6.jpeg "frangipani © Erica")

![](risultato7.jpeg "frangipani © Erica")

![](risultato8.jpeg "frangipani © Erica")

![](risultato9.jpeg "frangipani © Erica")

![](risultato10.jpeg "frangipani © Erica")

<h4>Buon appetito
  <font color="red">
    <i class="fa fa-smile-o"></i>
  </font>
</h4>
