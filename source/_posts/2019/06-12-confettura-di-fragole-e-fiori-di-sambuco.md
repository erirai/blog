---
title: "Confettura di Fragole e Fiori di Sambuco"
date: 2019-06-12
tags:
- conserve
- fragole
- marmellata
- fiori di sambuco
- vegan
categories:
- Dolce
- Conserve
label: 2019-06-12-confettura-di-fragole-e-fiori-di-sambuco
lang: it 
---
![](header.jpeg "frangipani © Erica")

**Confettura di Fragole e Fiori di Sambuco**, la confettura di fragole più buona al mondo. Questi due ingredienti armonizzano alla perfezione, il profumo è fantastico! L'unico periodo per farla, è questo. Perché i fiori di sambuco non tengono a lungo. Adoro vedere quei piccoli fiorellini profumati sulla fetta di pane, meraviglioso! Sì, ci vuole un po' di pazienza a staccare tutti quei piccoli fiorellini bianchi, ma ne vale assolutamente la pena. Non ci credete? Allora provatela!

<a href="https://www.foodblogs-schweiz.ch/challenge/" target="_blank" rel="noreferrer noopener">
<img src="https://www.foodblogs-schweiz.ch/wp-content/uploads/2019/06/Foodblogs-Schweiz-Banner-Juni.png" alt="Foodblogs Schweiz Challenge" class="wp-image-452 ignore-gallery-item"/>

Nel cestino della Foodie Challenge mensile di giugno, organizzata da <a href="https://www.foodblogs-schweiz.ch" target="_blank">Foodblogs Schweiz</a>, ci sono: patate novelle, rosmarino, zucchine, fiori di sambuco e di nuovo le fragole. Inizialmente volevo prendere patate novelle e rosmarino, poi però ho notato che in cantina sono rimasti solo due vasetti di marmellata e mi è venuto un colpo! Quindi, cambio di programma e cambio di ingredienti: fragole e fiori di sambuco. Con questi due ingredienti ho preparato la mia confettura di fragole preferita. Non amo la confettura di fragole, in generale non amo le fragole cotte, ma insieme con i fiori di sambuco è fenomenale! E con questa ricetta, dichiaro ufficialmente aperta la stagione della preparazione di confetture e marmellate!

<div id="wrapper" style="text-align: center">
  <div id="yourdiv" style="display: inline-block;">
    <div class="ingredients" itemscope itemtype="http://schema.org/Recipe">
      <span itemprop="name" style="display:none;">Confettura di Fragole e Fiori di Sambuco</span>
      <span itemprop="recipeCategory" style="display:none;">Dolce</span>
      <img itemprop="image" style="display:none;" class="ignore-gallery-item" src="header.jpeg"/>
      <span itemprop="author" style="display:none;">Erica Raiano</span>
      <span itemprop="description" style="display:none;">Confettura di Fragole e Fiori di Sambuco, la confettura di fragole più buona al mondo. Questi due ingredienti armonizzano alla perfezione, il profumo è fantastico!</span>
      <div class="ingredients-title">Ingredienti</div>
      <table>
        <tbody>
          <tr itemprop="recipeIngredient">
            <td>1.1kg</td>
            <td>fragole pulite</td>
          </tr>
          <tr itemprop="recipeIngredient">
            <td>1 stecca</td>
            <td>vaniglia</td>
          </tr>
          <tr itemprop="recipeIngredient">
            <td>1</td>
            <td>limone solo il succo</td>
          </tr>
          <tr itemprop="recipeIngredient">
            <td>6</td>
            <td>grappoli grandi di fiori di sambuco</td>
          </tr>
          <tr itemprop="recipeIngredient">
            <td>700gr</td>
            <td>zucchero</td>  
          </tr>
          <tr itemprop="recipeIngredient">
            <td>qb</td>
            <td>gelificante</td>        
          </tr>
        </tbody>
      </table>
      <br></br>
      <i class="pull-right" style="font-size: 80%;">per ca. 4-6 vasetti</i>
    </div>
  </div>
</div>


<h3>
  <font color="grey">
    <i class="fa-solid fa-gears"></i>
  </font> Preparazione
</h3>

Ci tengo a precisare che il procedimento dipende sempre dal gelificante. Io vi mostro il procedimento come scritto sulla bustina del gelificante che uso io. Voi mi raccomando fatelo come scritto sulla busta che usate voi!
Sciacquate molto delicatamente i fiori di sambuco, poi con molta pazienza staccate tutti i fiorellini. Vi serviranno solo i fiorellini bianchi, senza steli.
Lavate le fragole, togliete tutto il verde e tagliatele in 2 o in 4. Mettete le fragole, il succo di limone e i semini della vaniglia in una pentola capiente poi aggiungete il gelificante e incorporatelo bene. Bisogna usare una pentola abbastanza capiente perché la frutta quando cucina ha il vizio di fare la schiuma. Quando si saranno ammorbidite le fragole, frullatele con il mixer ad immersione, poi aggiungete 3/4 dei fiori di sambuco, mescolate e fate andare ancora per qualche minuto. A questo punto aggiungete lo zucchero e fatelo sciogliere bene, poi aggiungete il resto dei fiori di sambuco. Fate cucinare ancora per un po'. Prendete un cucchiaio e fate la prova se la marmellata si è gelificata abbastanza: se la marmellata resta appiccicata al cucchiaio e si gelifica subito è pronta e potete toglierla dai fornelli.
Riempite la marmellata ancora calda nei vasetti precedentemente sterilizzati aiutandovi con un imbuto per marmellate, chiudete i vasetti e metteteli sottosopra per creare un sottovuoto. Appena si sarà raffreddata, potete girare i vasetti... 
![](risultato1.jpeg "frangipani © Erica")

![](risultato2.jpeg "frangipani © Erica")

![](risultato3.jpeg "frangipani © Erica")

![](risultato4.jpeg "frangipani © Erica")

![](risultato5.jpeg "frangipani © Erica")

![](risultato6.jpeg "frangipani © Erica")

<h4>Buon appetito
  <font color="red">
    <i class="fa-regular fa-face-smile"></i>
  </font>
</h4>
